

BÜYÜK İNSANLIK

BÜYÜK BARIŞ

İNADINA BARIŞ 
İNADINA HDP
7 Haziran seçimleri ,  HDP’nin barajı aşması ve Erdoğan AKP’sinin 13 yıllık tek parti hâkimiyetine son vermesiyle Türkiye’yi tarihsel bir yol ayrımının eşiğine getirmişti .  7 Haziran’ın ortaya çıkardığı yeni Meclis’in izlemesi gereken tek doğru yol ,  halklarımızın demokratik değişim talepleri doğrultusunda ,  Türkiye’yi yeniden kuracak bir ‘toplumsal sözleşme’ için kolları sıvamak olmalıydı .  Yönünü demokratik değişime dönmüş bir Meclis ,  Erdoğan diktasına ,  yolsuzluk ve yozlaşma ile özdeşleşen AKP Hükümeti’ne son verebilir ,  ‘Demokratik bir Cumhuriyet’in kapısını aralayabilirdi .  
Ne yazık ki ,  Erdoğan’ın ‘Saray Darbesi’ne boyun eğen ve acze düşen ‘Meclis çoğunluğu’ ,  yalnızca demokratik değişim yönündeki tarihsel bir imkânı heba etmekle kalmadı ,  bu kısa zaman diliminde kendi siyasi meşruiyetinin de sorgulanır hale gelmesine neden oldu . 
7 Haziran sonrası ,  ‘demokratik değişim’ rüzgârının kendini de silip süpüreceğinden dehşete düşen Erdoğan ,  ikna edici ve inandırıcı hiçbir gerekçe olmaksızın ülkeyi savaş ve kaos ortamına sürükledi .  Onlarca insanın yaşamını yitirmesine neden olan savaşın ve kaosun siyasi sorumlularını başka diyarlarda aramaya gerek yok .  Sorumlular ,  ‘Kürt sorunu yok ,  müzakere yok ,  masa yok’ diyerek çözüm sürecini sona erdirenlerdir .  ‘400 milletvekili olsaydı böyle olmazdı’ diyerek ülkeyi yeniden şiddet ortamına sürükleyenlerdir .  Halkların demokratik iradesine saygı göstermeyen ve ‘Saray Darbesi’yle bu iradeyi ortadan kaldırmak isteyenlerdir .  Seçimle işbaşına gelip seçimle gitmek istemeyen despotlardır .  
Bugün yaşanan savaşın sorumluları ‘başkanlık sistemi’ hayali kuranlardır .  Halkları birbirine düşman kılarak ,  toplumsal kutuplaşmayı artırarak ,  kirli savaş yürüterek imha ve inkâr siyasetini yeniden canlandırma peşinde olanlar ,  bu savaşın ve savaşta yitirilen onlarca insanın kendilerine iktidarın kapısını açacağını sanıyorlar .  Yanılıyorlar ;  halklar bu savaşın neden çıktığını çok iyi biliyor ve bunun hesabını 1 Kasım seçimlerinde 400 vekil hayali kuranlardan soracaktır . 
Bugün kaygısı ve yarın korkusu hepimizin hayatını çekilmez kılıyor .  Devletin ve sermayenin iktidarı mutlak üstünlüğünü güvenlik çemberleriyle sarmalarken ,  doğayı ,  insanı ve toplumu güvencesiz hale getiriyor .  Piyasayı ve siyasi iktidarı dokunulmazlık zırhına büründürürken ,  yaşam alanlarımızın tümü üzerinde engelsiz bir denetim kurmak istiyor . 
Gerçek demokrasiye ancak toplumun ve insanın ,  sermayenin ve siyasi iktidarın mutlak tahakkümü altında ezilmesine karşı etkili mücadele edenler erişebilir .  Bütün bunlar ancak radikal demokrasiyle mümkündür . 
Radikal demokrasi ,  halkın kendi hayatı üzerinde örgütlü bir güç olarak gerçek iktidar haline gelebilmesidir .  Toplumun güçlenmesi ve bunun özgürlüğün ,  adaletin ve eşit yurttaşlığın temeli haline gelmesidir . 
Radikal demokrasi ,  toplumun üretim ve çalışma koşulları üzerinde söz ve karar sahibi kılınmasıdır .  Toplumun temelini ve geleceğini güçlendirecek güvenceli yaşam ekonomisidir . 
Radikal demokrasi ,  işçilerin ve emekçilerin işyerlerinde iş cinayetlerine karşı iş güvenliğini sağlama hakkıdır .  İşçinin grev hakkıdır ,  kadının görünmeyen emeğinin görünür kılınmasıdır .  İşsizliğin ,  yoksulluğun sona erdirilmesidir . 
Radikal demokrasi ,  ayrımsız bir biçimde bütün halkların kendi anadilleriyle ,  kendi kimliklerini ve kültürlerini özyönetim anlayışıyla var etmesi ve gelecek kuşaklara taşıyarak ‘Yeni Yaşam’ı birlikte inşa etmesidir . 
Radikal demokrasi ,  kadınların erkek egemenliğine ve şiddetine karşı mücadelede desteklerinin çoğaltılmasıdır .  Gençlerin bugün ve gelecek korkusundan kurtulmasıdır .  Doğanın bir hammadde değil yaşamın kendisi olduğunun ortak kabulüdür .  Parasız eğitim ve sağlıktır ;  nitelikli ,  kamusal ,  laik ,  bilimsel ,  anadilinde eğitimdir .  İnsan onuruna yaraşır ulaşım ve barınma hakkıdır .  Engellilerin toplumsal yaşama katılımının önündeki engellerin kaldırılmasıdır . 
1 Kasım’a giderken ,  hepimizin yediğimiz ekmek ,  içtiğimiz su ,  soluduğumuz hava kadar barışa ,  demokrasiye ,  adalete ihtiyacı var .  
Toplumun her bir öğesinin varlık ve yaşam koşullarının toplumun tümü tarafından güvence altına alındığı ‘Yeni Yaşam’ı inşa etmek için gerçek demokrasiye ihtiyacımız var . 
İnsanlık değerleri üzerinde birlikte inşa edeceğimiz büyük barışa ve adalete ihtiyacımız var .  
Dikta yönetimine değil ,  halkın özyönetimine ihtiyacımız var . 
HDP koalisyon görüşmelerinde “Demokrasi ,  Adalet ,  Barış” programını ilan etmiştir .  Türkiye ' nin içinde bulunduğu krizden çıkışının yegâne formülü ,  bu programın uygulanmasıdır .  Kalıcı bir barışı ,  köklü bir demokrasiyi ,  yerel demokrasinin inşasını ,  hayatın her alanında kadın - erkek eşitliğini ,  emekçilerin sosyal haklarının sağlanmasını ,  güvenceli çalışma ve yaşam koşullarını ,  ekolojik bir yaşamı ,  bütün ezilen kimliklerin özgürleşmesini sağlayabilecek halkçı ,  demokratik bir hükümetin inşası için HDP sorumluluk almaya hazırdır . 
1 Kasım ,  eşit yurttaşlık temelinde farklılıklarımızla birlikte yaşayabileceğimiz Türkiye’de kendimizi de ,  kentimizi de ,  ülkemizi de birlikte yöneteceğimiz özyönetimlere dayalı ‘Demokratik Türkiye’ye açılan yeni kapı olabilir . 

İNADINA EŞİTLİK
İNADINA ÖZGÜRLÜK
ÖZGÜRLÜK VE EŞİTLİK İÇİN KADINLAR KAZANACAK
7 Haziran genel seçimlerinde oyumuzu barıştan ,  çözümden ,  eşitlik ve demokratikleşmeden yana kullandık .  Sandıktan çoğulculuk ,  eşit ve ortak yaşam ,  demokratikleşme ve özgürlük iradesi çıktı .  Denetim kabul etmez ,  hak hukuk ,  muhalefet tanımaz tek parti egemenliğine dur dedik .  Tek adam diktatörlüğüne ,  AKP’nin ülkeyi savaşa ,  gençlerimizi ölüme sürükleyen ,  kadın ve toplum düşmanı politikalarına hayır dedik . 
Oysa geldiğimiz noktada bir yandan ;  seçim sonuçlarının işaret ettiği birbirini dışlamayan ,  ortak noktalar bulmaya ,  diyalog ve uzlaşmaya dayalı yönetim tarzı toptan reddedilmiş durumdadır .  Bir yandan da halkın çok açık ve net bir şekilde ortaya koyduğu barış ,  çözüm ,  eşit ve ortak yaşam ,  demokratikleşme ve özgürlük iradesini ayaklar altına almaya yönelik büyük bir saldırı başlatılmıştır .  Diktatörlük kurmak için sindirmek ,  teslim alınamıyorsa da yok etmek üzere oyuyla ,  tutumu ve mücadelesiyle ortaya koyduğu iradeye sahip çıkan başta kadınlar olmak üzere herkese savaş açılmıştır . 
Biz kadınlar ,  kadın iradesini tanımamakta ayak direyen ,  kadının özgürlük arayışlarını şiddet ve katliamla sindirme ,  yok etme geleneğine sahip erkek egemen sistemle bin yıllardır mücadele ediyoruz .  İradeye saldırının varlığa saldırı olduğunu ,  kendi iradesini ve çıkarını dayatmakta kararlı erkek - devletin ne kadar kıyıcı olabildiğini kendi yaşamlarımızdan çok yakından biliyoruz .  Ve hiç tereddütsüz diyoruz ki :  “Biz bu saldırıları tanıyoruz ;  iradeye sahip çıkmak artık varlığına sahip çıkmak demektir . ”
Biz kadınlar ;  ölüme karşı yaşamın ,  savaşa karşı barışın ,  diktatörlüğe karşı eşitlik ,  özgürlük ve adaletin ,  köleliğe karşı onurlu yeni yaşamın mücadelesini veriyoruz .  Sözümüzü ve irademizi bir kez daha ve hep büyüyen bir kadın dayanışmasıyla ve kararlılıkla ortaya koyuyoruz .  Kadınlar hep birlikte başaracağız . 
Dünyanın ve yaşamın yarısı olan biz kadınlar diyoruz ki : 
Bedenimiz ,  kimliğimiz ,  emeğimiz bizimdir . 
Anadilinde eğitim ve yaşam konusunda ısrarcıyız . 
Hayatın her alanında ,  siyasette istediğimiz an istediğimiz gibi var olacağız . 
Çocuk doğurup doğurmayacağımıza ,  kaç çocuk doğuracağımıza ,  nasıl doğum yapacağımıza kendimiz karar veririz . 
Başörtümüze de ,  etek boyumuza da kendimiz karar veririz . 
Okulumuzu mesleğimizi kendimiz seçmekte kararlıyız . 
Düşüncelerimizi ,  inançlarımızı özgürce ifade etmemiz yasaklanamaz . 
İrademiz yok sayılıp ayaklar altına alınamaz . 
Savaş tezkeresine evet diyenlere geçit vermeyeceğiz . 
Barışa bir adım kala “Kürt sorunu da yok ,  masa da yok ,  taraf da yok” diyenlere geçit vermeyeceğiz . 
Başta kadınlar bütün halkın yaşamını cendereye alan özel harekât uygulamalarına ,  fiili sokağa çıkma yasaklarına ,  göç ettirme baskılarına boyun eğmeyeceğiz . 
Onlar bir diktatörlük ,  ekonomik ,  siyasal ,  toplumsal baskı rejimi kurmaya çalışıyorlar .  Bizim yaratmak için mücadele ettiğimiz ise ; 
Anadilimizde eğitim görebildiğimiz ;  savaşın ve şiddetin olmadığı ; 
Evimizi ,  köyümüzü terk etmeden ,  istediğimiz yaşam alanını seçebildiğimiz ; 
Şiddet görmediğimiz ,  kadına yönelik şiddeti daha gerçekleşmeden ,  tehdit ve fiziki şiddete yeltenme aşamasında ciddi bir suç sayıp ,  ağır şekilde cezalandıran ; 
Şiddet uygulayanları indirimsiz ,  ayrımcılık yapmadan yargılayan mahkemelere sahip ; 
Hiçbir yerde tacize uğramadan sokaklarda özgürce dolaşabildiğimiz ; 
Erkek ve devlet şiddetiyle öldürülmediğimiz ; 
Hakkımız olan ücreti ve sosyal desteği elde edebildiğimiz ; 
Eşdeğer işe eşit ücret alabildiğimiz ; 
Çocukların okulundan ,  dedenin sağlığına ,  ailenin beslenmesinden sağlığına ve huzuruna bütün sorumlulukların üstümüze yüklenmediği ; 
Dünyanın bütün kirli çamaşırlarını ,  bütün kirli bulaşıklarını bizim yıkamadığımız ; 
Bütün dünyayı kendi emeğimizle doyurmak zorunda kalmadığımız ; 
Ev içi çalışmayı da ,  çocuk ,  yaşlı ve hasta bakımını da ortaklaştıran çözümler üretmiş ; 
Çocukların koşuşturduğu yemyeşil parklara ,  her mahallede güvenle kalabilecekleri ücretsiz kreşlere sahip ; 
Meclisi’nin yarısı kadın mücadelesini temsil eden kadın vekillerden oluşan ; 
Başta erkek egemenliği olmak üzere ,  hiçbir egemenliğe tabi olmadığımız bir Türkiye ,  bir yaşam kurmak için mücadele ediyoruz . 
Kadınlar olarak tüm barajları yıkma yolunda önemli adımlar attık .  32 kadın vekilimizle bir kadın grubu kurduk .  Seçim barajını da ,  kentlerimiz etrafındaki zulüm ablukasını da ,  erkek barajlarını da yerle bir etmeye 1 Kasım’da ve her zaman her yerde devam edeceğiz .  Sonuna kadar savaş diyenlerin zulmüne ve adaletsizliğine inat ,  bütün neş’e ve coşkumuzla ,  sonuna kadar eşitlik ,  sonuna kadar özgürlük ,  sonuna kadar barış diyerek ,  kendimize ,  irademize ve sözümüze yani özyönetimimize sahip çıkarak yeni bir gelecek kuracağız . 
Ataerkil toplum yapısını ,  eril zihniyeti dönüştürmek için birlikte mücadele edeceğiz . 
Eşbaşkanlık sistemini her kurum ve kademeye yayacağız . 
Kadın eksenli yeni anayasayı birlikte yapacağız .  8 Mart’ı kadınlar için resmi tatil ilan edeceğiz . 
Savaşa entegre bütçe değil ,  toplumsal cinsiyete duyarlı bütçe yapacağız . 
Kadın istihdamını arttıracak ,  işsizliği azaltacak ,  çalışma yaşamındaki cinsiyetçiliğe ,  ayrımcılığa ,  eşitsizliklere son vereceğiz . 
Mevsimlik kadın işçilerin çalışma ve barınma koşullarını iyileştirecek ,  mevsimlik gezici işçilere bulundukları yerde iş olanakları yaratacağız . 
Kadına yönelen şiddeti ortadan kaldıracak her türlü önlemi alacağız . 
Kadın yaşamdır ,  yaşamın katledilmesine izin vermeyeceğiz ,  öz savunmamızı örgütleyeceğiz . 
Kadın sığınma evi ve özgür yaşam alanlarının sayısını artıracağız . 
Kadınlarla ilgili tüm sorunlara doğrudan kadınların ve kadın kurumlarının çözüm geliştirdiği “Kadın Bakanlığı”nı kuracağız . 
Engelli kadınlara engelsiz özgür yaşamı birlikte kuracağız . 
Eğitimde ayrımcılığa ve cinsiyetçiliğe son vereceğiz . 
Ekolojik ve kadın merkezli bir yaşamı birlikte kuracağız . 
Kadınlara eşit ,  parasız ,  ulaşılabilir ,  nitelikli ve anadilinde sağlık hizmeti sağlayacağız . 
Sporda cinsiyetçiliğe son vereceğiz . 
“Kadınlar çözüm ve müzakere sürecinde taraftır” diyerek barışı birlikte inşa edeceğiz . 
Ev işleri ,  bakım emeğini toplumsallaştıracak ,  ev içi yükü kadın erkek arasında paylaştıracak yeni bir yaşam kuracağız . 
Ev işçisi kadınların iş yasası kapsamına alınmasını ,  ev işçilerine sosyal güvence için teşvik verilmesini sağlayacağız . 
Toplumsal cinsiyet eşitliğine hizmet eden sosyal destek mekanizmaları yaratacak ,  eşi vefat etmiş / boşanmış olan kadınlara ücret desteği vereceğiz .  
Ölüme karşı yaşamı ,  savaşa karşı barışı ,  diktatörlüğe karşı eşitlik ,  özgürlük ve adaleti ,  köleliğe karşı eşit ve ortak yaşamı kazanacağız . 

‘Ortak Vatan Özgür Yaşam’ İçin
İNADINA ÇOĞULCU DEMOKRASİ
KALICI BARIŞ VE DEMOKRATİK ÇÖZÜMDE ISRARLIYIZ
Çözüm sürecinin kalıcı barış yoluna girmesine ramak kalmıştı .  28 Şubat’ta kamuoyuna açıklanan ‘Dolmabahçe Mutabakatı’ ile kısa zaman diliminde Kürt sorununun müzakere yoluyla çözüme ulaşmasını sağlamak ve Türkiye’nin demokratikleşmesinin önünü açmak mümkün olacaktı .  
Ancak ,  7 Haziran’da istediği 400 milletvekilini alamayan Erdoğan ,  ‘Kürt sorunu yok ,  Dolmabahçe yok ,  masa yok’ diyerek çözüm sürecine son verdi .  Savaşı gerektirecek inandırıcı hiçbir gerekçe olmadığı halde ,  çeşitli bahanelerle yeniden savaş başlattı .  Onlarca genç yaşamını yitirdi ,  ailelerin ocağına ateş düştü .  Şimdi de 400 milletvekilini elde etmek ve ‘tek başına iktidar’olmak için savaştan ve kaostan medet umuyor .  
HDP olarak : 
Derhal silahların iki taraflı susturulması ,  akan kanın durdurulması ve yeniden müzakere masasına dönülmesini istiyoruz .  
Yoksul ,  emekçi çocuklarının kanı üzerinden ‘siyasi ikbalini’ garantiye almak isteyenlere fırsat vermeyeceğiz .  ‘Sonuna kadar savaş’ diyenlere karşı ,  ‘sonuna kadar barış’ diyeceğiz . 
Barışçıl yöntemlerle ,  müzakere yoluyla ,  özyönetim modeliyle hem Kürt sorununun çözüleceğine ,  hem de Türkiye’nin demokratikleşmesinin önünün açılacağına inanıyoruz .  Her koşulda silahsız çözüm ve demokratik siyaseti savunmaya devam edeceğiz .  
Savaşın zararlarının saptanmasını ,  savaş yüzünden yerinden edilenlerin geri dönüşünü ve ekonomik açıdan desteklenmesini ,  tahrip edilen yaşam alanlarının ve mayınlanan tarım arazilerinin iyileştirilmesini ,  zararların telafisini ve tazminini sağlayacağız . 
ÖZYÖNETİM ya da YERİNDEN YÖNETİM
Özyönetim 21 .  Yüzyıl Türkiye’sinin inşası bakımından yaşamsaldır .  21 .  Yüzyıl Türkiye’sinin ihtiyacı otoriter ,  bürokratik merkeziyetçi devlet yapısını pekiştirmek ,  yetkileri tek elde toplamak ve ‘tek adam’ diktatörlüğüne yönelmek değildir .  Çok kimlikli ,  çok kültürlü ,  çok dilli ,  çok inançlı bir 21 .  Yüzyıl Türkiye’sinin ihtiyacı merkezin yetkilerini yerel yönetimlere devretmektir .  Halkların doğrudan yönetime katılacağı ve kendi kendini yöneteceği ‘yerel demokrasi’yi geliştirmek ,  özerk yerel ve bölgesel bir modele dayalı adem - i merkezi yönetim sistemine geçmektir . 
Özyönetim ,  özerk ve demokratik yerinden yönetim modelidir .  Türkiye’nin ‘üniter devlet yapısı’ ve ‘demokratik parlamenter sistem’ içerisinde gerçekleşmesi mümkündür .  Valilerin ve kaymakamların eliyle uygulanan Ankara sultasına karşı özyönetim ,  yerel demokrasidir .  
Özyönetim gönüllü birliğin güvencesidir .  Farklı kimliklere ,  kültürlere ,  dillere ve inançlara hem eşit yurttaşlık hukuku içerisinde bir arada yaşama imkânı sunacak ,  hem de kendi kimlik ,  inanç veya özgünlüklerine uygun yaşam alanları açacaktır .  Hem Kürt sorununun demokratik çözümü ve kalıcı barışın gerçekleşmesine katkı sağlayacak ,  hem de Türkiye ' nin demokratikleşmesi ve halkların gönüllü birliğinin sağlanmasında belirleyici rol oynayacaktır .  Özyönetim ,  bugün ‘bölünmüş” Türkiye’yi birleştirecek ve herkese farklılıklarıyla birarada yaşama imkânı sağlayacaktır . 
Özyönetim demokratik çözümün adresidir .  Tarihten devralınmış etnik kimlik ,  kültür ,  dil ve inanç eksenli sorunları çözmek ,  eşit yurttaşlık temelinde eşitlikçi ,  özgürlükçü ,  ekolojik ,  sosyal ve demokratik bir anayasayla farklılıkları güvenceye almak ve kalıcı barışı sağlamak özyönetimle mümkündür . 
HDP olarak dikta yönetimi değil ,  özyönetimi savunuyoruz .  Yerel demokrasiyi ve yerinden yönetimi esas alan adem - i merkezi yönetim sistemine geçilmesini istiyoruz . 
Bu yaklaşıma uygun olarak ; 
Merkezin yerel üzerindeki vesayetini ortadan kaldıracak anayasal adımlar atılacak .  Vali dâhil yerel yöneticilerin seçimle işbaşına gelmesi için gerekli yasal ,  idari ve yapısal düzenlemeler yapılacak .  Yerel kaynakların kullanımında yerel yönetimlerin yetkileri artırılacak .  Yerellerdeki dil ,  kültür ,  inanç ,  hafıza ve ihtiyaç farklılıklarını gözeten çoğulcu politikalar geliştirilecek .  Avrupa Yerel Yönetimler Özerklik Şartı’na konulan şerhler kaldırılacak ve ilgili ek maddeler imzalanacak . 
Türkiye ' nin tamamını kapsayacak şekilde sosyal ,  siyasal ,  kültürel ,  ekolojik ,  ekonomik ve coğrafi nitelikler göz önüne alınarak bölgeler belirlenecek ve bölge meclisleri oluşturulacak .  Bölge meclisleri ,  Türkiye ' nin geneli için özerk ve demokratik yerinden yönetim birimleri olacak .  
Demokratik anayasal ilkelere uygun olarak sağlık ,  eğitim ,  çevre ,  kültür ,  ulaştırma ,  bayındırlık ,  tarım ,  trafik ve güvenlik hizmetleri hakkındaki kararların alınmasında ,  valilerin seçilmesinde ,  yerellerin bölgeleri ,  doğal varlıkları ve kaynakları üzerinde doğrudan söz ,  yetki ve karar sahibi oldukları yönetim birimleri olacaklar .  Karadeniz’e Yeşil Yol’un ,  HES ' lerin ,  İstanbul ' a 3 .  Köprünün ,  yeni bir havalimanının ya da yeni bir boğazın ;  Gezi Parkı ' na Topçu Kışlası’nın ;  Sinop ve Mersin ' e nükleer santralin ;  Yırca veya Soma ' ya elektrik santrallerinin yapılıp yapılmayacağına Ankara değil ,  o bölgenin özyönetimleri karar verecek . 
Halkların yönetime doğrudan katılmasını sağlamak için en alt coğrafi birimden başlayarak köy ,  mahalle ,  ilçe ve kent meclisleri kurulacak ,  siyasi yönetim yapısı bir meclisler piramidi olarak inşa edilecek .  Bu meclislere ek olarak ayrıca kadın ,  gençlik ,  ekoloji ve işçi meclisleri inşa edilecek ve tüm halk meclislerinin eşgüdümünü sağlayacak toplumsal ağlar ,  platformlar gibi gerekli mekanizmaların kurulmasının önü açılacak . 
İllerde ,  ilçelerde ve köylerde yerel yönetim politikaları bu halk meclislerince belirlenecek .  Halk meclisleri o yerleşim biriminde yaşayan herkesin doğrudan katılımıyla oluşacak .  Meclisler sadece  " görüş sorulan "  merciler değil ,  yerleşim birimlerindeki her türlü konuda karar alabilecek ve yerel yöneticileri seçtikleri gibi ‘geri çağırma hakkı’na sahip olan ,  siyasi olarak yetkilendirilmiş birimler olacak . 
Kamusal hakların toplumsal haklar olduğu gerçeğinden hareketle ,  yerel yönetimler ticari hizmet üreten birimler olmaktan çıkarılacak .  Yerel yönetimler ,  üretirken de tüketirken de ortaklaşmayı amaçlayan bir anlayışla yeniden yapılandırılacak . 
Kadınlar ,  yerelde eşit temsil ile oluşan kadın meclisleri aracılığıyla ,  yerel yönetimlere doğrudan katılacaklar .  Kentsel hizmetlerin önceliklerinin cinsiyet eşitlikçi temelde örgütlenmesi sağlanacak ve taleplerin karşılanmasında kadın meclislerinin alacağı kararlar belirleyici olacak .  Bu kararlar belediye ,  il genel meclisi gibi tüm yerel yönetim organlarınca uygulanacak ve uygulamalar kadın meclislerince denetlenecek . 
HDP ,  demokratik yerel yönetimler anlayışını ilke kabul eden düzenlemeleri ivedilikle hayata geçirecek ,  halkların kendi kendini yönetmesine imkân tanıyan ,  tüm Türkiye’de demokratik bir idari yapının zeminini oluşturacak . 
Bu yaklaşımın ışığında HDP ; 
Bütçesini halkın belirlediği ,  rantı ve hırsızlığı ,  taşeronlaştırmayı önleyen yerel yönetim anlayışını geliştirecek . 
Yerel yönetimlerde toplumsal cinsiyet eşitliğini ve ekolojik toplum yaklaşımını hakim kılacak . 
Halkı mağdur eden ranta dayalı kentsel dönüşüm politikalarını durdurarak ,  sosyal projelerle desteklenmiş yerinde dönüşüm modelleriyle insanca yaşanabilir kentleri geliştirecek . 
Çocukların ,  emeklilerin ve yaşlıların kent yaşamına daha rahat katılabilecekleri önlemleri alacak ,  gerekli yapısal düzenlemeleri yapacak . 
Engellilerin kent yaşamına katılmasının önündeki zorlukları ortadan kaldıracak . 
Kamusal alanda anadilin kullanımını ve çok dilli belediyeciliği yaygınlaştıracak . 
Neo liberal yerel ekonomi politikaları yerine halktan ve emekten yana sosyal politikaları hayata geçirecek . 
‘Kent hakkı '  kavramını geliştirerek ,  kırsal alanları da kapsayacak şekilde kente ve olanaklarına eşit ve nitelikli erişimi sağlayacak ,  kent hizmetlerini bütün sosyal sınıflara eşit dağıtacaktır . 
HDP ,  ‘yerellik hakkı’nı güvenceye almak için ; 
Merkezle yerel arasındaki ilişkiyi ,  yerinde yönetimin güçlendirilmesi yönünde düzenleyecek . 
Yerel yönetimleri toplumsal ihtiyaçlar temelinde geliştirecek . 
Yerel kaynakların adil ve etkin kullanımını sağlayacak . 
Yerelde ortak kamusal alanların çoğaltılmasını sağlayarak ,  toplumsal dayanışmayı destekleyecek . 
Yerellerdeki dil ,  kültür ,  inanç ve ihtiyaç farklılıklarını gözeten çoğulcu yaklaşımı geliştirecek ve farklı toplumsal grupların birbirleriyle ilişkilenmesini ve müzakeresini destekleyecek . 
Yerel hafızayı canlı tutacak . 
Doğayı ,  suyu ,  ormanı ,  dereleri ,  meraları ,  sahilleri ,  tarım alanlarını ,  su ekosistemini koruyacak ve sermaye birikim sürecinde kar ve rant alanı olarak kullanımını önleme yönünde mücadele edecek . 

TEKÇİ DEĞİL ,  DEMOKRATİK CUMHURİYET
Cumhuriyet’in kuruluşundan beri farklı kimliklerin ,  kültürlerin ,  dillerin ve inançların varlığının ve temel demokratik hakların reddine dayalı inkârcı ,  asimilasyoncu ve tekçi devlet politikası ‘Demokratik Cumhuriyet’in önündeki en büyük engeldir . 
Türkiye ,  ‘tekçi cumhuriyeti’ sürdürmek isteyen Erdoğan diktasına ve AKP hâkimiyetine mahkûm değildir .  
Emeğin temel haklarını ve özgürlüklerini güvenceye almış ,  halkların kendi kimlikleriyle ,  kültürleriyle ,  dilleriyle ,  inançlarıyla eşitçe ,  özgürce ve insanca birlikte yaşayabilecekleri ‘Demokratik Cumhuriyet’e ‘merhaba’ demek mümkündür .  ‘Demokratik Cumhuriyet’te büyük insanlık değerleri üzerine inşa edilecek eşitlikçi ,  özgürlükçü ,  demokratik bir ‘Yeni Yaşam’ı kurmak mümkündür . 
HDP ; 
Cumhurbaşkanı’nın yetkilerini sınırlandıracak ve sembolik düzeye çekecek .  ‘Çoğulcu yasama ,  bağımsız yargı ve demokratik yürütme’ ile ‘güçler ayrılığı’ prensibi ve ‘denge - denetleme’ mekanizmalarının kurulması için gerekli yapısal düzenlemeleri yapacak . 
Demokrasiyi temsili meclisle sınırlı görmeyecek ,  yurttaşların tartışma ,  örgütlenme ve karar mekanizmalarına doğrudan katılımının önündeki tüm engelleri kaldıracak .  Her düzeyde halk denetimini geliştirecek ,  halkın söz ve karar hakkını savunacak ve gerçekleştirilmesi için mücadele edecek . 
Demokratik özerklik ,  halkların yönetim ve karar süreçlerine katılımının sağlanması için hayata geçirilecek . 
Parlamenter sistemi demokratikleştirecek ve eş genel başkanlık sistemini uygulayan partilerin iktidara gelmesi halinde ,  eş başbakanlık sistemini hayata geçirecek . 
Gösteri ,  yürüyüş ,  ifade ve örgütlenme hakkı başta olmak üzere ,  temel hak ve özgürlüklerin önündeki engelleri ve baskıcı yasaları kaldıracak . 
12 Eylül darbesinin ürünü olan Milli Güvenlik Kurulu’nun anayasal ve yasal çerçevesini ortadan kaldıracak .  TCK’nın evrensel demokratik ilkelerle uyumlu olmayan bölümleri ,  TMK ,  İç Güvenlik Yasası ve çeşitli isimler altında işleyen özel yetkilerle donatılmış mahkemeler kaldırılacak ,  bu mahkemeler tarafından uygulanan adaletsiz ceza sistemine son verilecek .  Her türden işkence ve kötü muamele insanlık suçu sayılacak . 
Anadilinde eğitimi bir kamu hizmeti olarak almak herkes için bir hak olarak kabul edilecek ,  eğitimin tüm aşamalarında resmi dil olan Türkçe’nin öğretilmesinin yanında ,  anadilinde eğitimi bir kamu hizmeti olarak alma imkânı sağlanacak . 
Sivil toplum örgütlerinin amaçlarını gerçekleştirmelerini sağlayacak şekilde güçlendirilmeleri ve desteklenmeleri önündeki engeller kaldırılacak ,  sivil örgütlenmeler geliştirilecek . 
Bir özel savaş aygıtı olarak oluşturulan köy koruculuğu sistemi kaldırılacak ,  köy korucularının çeşitli işlerde istihdamı sağlanacak .  Ayrıca diğer özel savaş aygıtları olan JİTEM ,  kontrgerilla vb .  tüm uygulamalara son verilecek . 

BARIŞÇIL DIŞ POLİTİKA
HDP ,  başta Ortadoğu olmak üzere ,  tüm dünya halklarının kendi siyasi geleceklerini özgürce belirlemeleri ve halkların kendi kendilerini yönetecekleri demokratik ,  eşitlikçi ve özgürlükçü bir yönetim anlayışını geliştirmeleri ve uygulamaları için çalışacak . 
Suriye’deki iç savaşın sona erdirilmesi ,  halkların kardeşliğine ve eşitliğine dayalı demokratik bir çözümün ortaya çıkarılması için çaba harcayacak .  Rojava halkının açığa çıkardığı demokratik yönetim iradesi tanınarak Demokratik Suriye yönetiminin yaşam bulması için çalışacak .  Cihatçı unsurların bölgeye geçerken Türkiye’yi köprü olarak kullanmasını kesin olarak engelleyecek önlemleri alacak . 
İsrail hükümetlerinin katliamcı ,  işgalci politikalarına karşı duracak .  Filistin’in işgaline son verilmesi ve Filistin halkının kendi siyasi geleceğini belirlemesine imkân sağlayacak bağımsız devlet kurma hakkının tanınması için gerekli desteği verecek ;  uygulanan baskı ve zulme karşı Filistin halkının yanında olmaya devam edecek . 
Ortadoğu’da emperyalistler tarafından çizilmiş yapay sınırlarla kendini bağlamayacak ,  halklar arasındaki ekonomik ,  sosyal ve kültürel bağların güçlendirilmesi için ve ilişkileri perdeleyen bürokratik engellerin ortadan kaldırılması için çalışacak . 
Kıbrıslı Türk ve Rum halklarının Ada’nın bölünmüşlüğüne son vermek ve politik çözümü sağlamak için ortaya koydukları çözüm önerilerini ve çabalarını desteklemeye devam edecek . 
Ermenistan üzerinde uygulanan ekonomik ambargoyu kaldıracak ,  gerekli ekonomik ,  politik ve diplomatik ilişkileri geliştirecek ve Ermeni halkıyla dostluk köprülerini kuracak .  Türkiye tarafından tek taraflı kapatılan Türkiye - Ermenistan sınırını koşulsuz olarak açacak .  Ermenistan ile Azerbaycan arasındaki Karabağ sorununda demokratik çözüm çabalarını destekleyecek . 
Avrupa Birliği’nin insan haklarına riayet ,  yerel demokrasi ,  güçler ayrılığı ,  hukukun üstünlüğü gibi ön plana çıkardığı ilkeleri savunmaya devam edecek .  AB ' nin özellikle Yunanistan krizinde ve göçmen katliamlarında belirgin hale gelen neoliberal sermaye politikalarına karşı duruşunu ve Avrupa ' nın ezilenleriyle ortak mücadelesini sürdürecek .  AB’yle müzakere ve tam üyelik çalışmaları ilkelerimiz çerçevesinde ele alınacak . 
Halkların ve emeğin yapay sınırlarla ayrılmasına karşı ,  dünya halkları ile emekten ,  özgürlükten ve demokrasiden yana tüm kesimlerle ilişkileri geliştirecek . 
Emperyalist müdahalelere ortak olmak ,  destek vermek ,  başka ülkelere müdahalede bulunmak gibi politikalara karşı çıkmaya devam edecek . 
Avrupa ve dünya genelinde ırkçılık ,  anti - semitizm ,  insan ticareti  ( kadın ,  çocuk ,  emek sömürüsü )  ,  göçmenlik sorunları ,  uluslararası uyuşturucu ticareti ,  yerinden edilme ,  yabancı düşmanlığı ,  islamofobi ve benzeri insanlık değerlerini ilgilendiren sorunlara yönelik çözümlerin geliştirilmesi amacıyla gerekli işbirliğini yapacak . 

İNADINA BERABER 
İNADINA ADALET 
DEMOKRATİK ANAYASA
Türkiye ,  Cumhuriyet tarihi boyunca demokratik bir anayasadan yoksun olmanın sancılarını yaşıyor .  Türkiye ,  bütün ezilen halkları ,  sınıfları ,  cinsleri ,  inançları ,  dilleri yok sayan ve doğanın yağmalanmasına izin veren askeri darbe anayasasına mahkûm değildir . 
HDP ,  Demokratik Cumhuriyet’e geçişi sağlamak için farklılıkları eşit yurttaşlık temelinde tanıyan ve güvenceye alan demokratik bir anayasanın yapılmasına öncelik verecek . 
HDP ,  Türkiye’nin çok kimlikli ,  çok kültürlü ,  çok inançlı ,  çok dilli yapısına uygun yeni bir “toplumsal sözleşme” ihtiyacını ertelenemez temel bir politik görev olarak önüne koyacak . 
HDP ,  eşitlikçi ,  kadın özgürlükçü ,  sosyal ,  ekolojik ve demokratik bir anayasayı yapmak için tüm gücüyle çalışacak .  HDP’nin öngördüğü anayasa ;  eşit yurttaşlık temelinde din ,  inanç ve vicdan özgürlüğü ile ekonomik ,  sosyal ,  siyasal ,  kültürel ,  bütün temel hak ve özgürlükleri güvenceye kavuşturan ,  ekolojik ,  doğal varlıkların ve hayvanların korunmasını esas alan bir anayasa olacak . 
HDP ,  açık bir biçimde karşı olduğu “başkanlık sistemi”nin anayasa değişikliklerinin temel koşulu haline getirilmesini kabul etmeyecek ,  başkanlık sistemine geçit vermeyecek . 
Yeni anayasada barış hakkı ,  hakikat hakkı ,  sendika kurma hakkı ,  grev ve toplu sözleşme hakkı ,  sosyal güvenlik hakkı ,  temel gelir hakkı ,  konut hakkı ,  engelli hakkı ,  temiz suya ve yeterli gıdaya erişim hakkı ,  vicdani red hakkı ,  kültürel kimlik hakkı ,  anadilini kullanma hakkı ,  eğitim ve öğrenim hakkı ,  bilgi edinme hakkı ,  adil yargılanma hakkı ,  çocuk hakları ,  yaşlı hakları ,  hayvan hakları ile düşünce ,  ifade ve örgütlenme özgürlüğünü ,  din ve vicdan özgürlüğünü ,  basın özgürlüğünü garanti altına alan hükümler yer alacak . 
SİYASİ PARTİLER VE SEÇİM YASASI
Siyasi Partiler Yasası demokratikleştirilecek ,  tabanın ,  seçmenlerin ,  üyelerin kararlara doğrudan katılabildiği düzenlemeler yapılacak .  Partilere üye olma ve üyelikten ayrılma kolaylaştırılacak . 
Seçim barajı kaldırılacak ,  Meclis’te bütün partilerin aldıkları oy oranında temsil edilebilmesinin yolu açılacak . 
Cinsiyet kotası ile yönetimde temsil kademelerinde eşitlik sağlanıncaya kadar pozitif ayrımcılık yapılacak . 
Eş başkanlık sistemi siyasi partilerin ,  idari yapının ,  siyasi ,  sosyal ve kültürel yaşamın bütün kademelerinde yasallaştırılacak . 
Siyasi partilere yapılan hazine yardımı seçime girme yeterliliğine sahip bütün partilere oyları oranında eşit olarak dağıtılacak . 
Milletvekili dokunulmazlıkları kaldırılarak sadece ifade özgürlüğü çerçevesinde kürsü dokunulmazlığı korunacak . 
YARGI REFORMU
Adaletin hızlı ,  tarafsız ,  bağımsız ,  kamu vicdanını ve bireyleri tatmin edecek düzeyde gerçekleşmesi için adalet sistemi yeniden düzenlenecek ,  yargının bağımsızlığı ,  tarafsızlığı ve demokratikleşmesi için gerekli yasal düzenlemeler yapılacak . 
İddia ve savunma makamları yargı sistemi içerisinde eşit hale getirilecek .  Savcılık ve savcıların çalışma büroları adliye binaları dışında ayrı bir kamu binasında oluşturulacak .  Savcılığa bağlı adli kolluk teşkilatı oluşturulacak .  Adli kolluk teşkilatı soruşturma sırasında avukatlara da hizmet sunacak . 
Ev ,  işyeri ve üst aramalarında ,  gözaltına alma ve tutuklamalarda keyfi uygulamalara son verilecek .  HSYK’nın yapısı yeniden düzenlenecek ,  bu kurul aracılığıyla hâkimler /  savcılar üzerindeki siyasi baskıya ve atamalarda ideolojik tutum ve partizan yaklaşımlara son verilecek .  Adalet Bakanı’nın vesayetine son verilip özerk bir kurum haline dönüştürülecek . 
Herkesin anadilinde hizmet alabileceği yargı koşulları oluşturulacak ,  mahkemelerdeki tercümanların parasının yargılananlar tarafından ödenmesi uygulamasına son verilecek . 
Özel yaşamın gizliliğini ihlal eden yasadışı telefon dinlemeleri engellenecek ,  mahkemelerde delil olarak kabul edilmeyecek . 
BASIN ,  İLETİŞİM VE BİLİŞİM ÖZGÜRLÜĞÜ
HDP ,  siyaset ve ticaret ilişkileri nedeniyle toplumun doğru haber alma özgürlüğünün kısıtlanmasını ve medya aracılığıyla vatandaşın istismar edilmesini önleyecek .  Medya kuruluşları sahiplerinin başka sektörlerde faaliyet göstermesine izin verilmeyecek . 
Yazılı ,  görsel ve dijital medyanın tümünde mesleki ,  etik ve özgür habercilik ilkelerinin desteklenmesi için basın etik yasası düzenlenecek . 
İletişim özgürlüğü korunarak ,  bu özgürlüğü kısıtlamaya yönelik dış müdahaleler ,  sansür ve özdenetim gibi her türlü girişimlere karşı durulacak .  İnternete yönelik her türlü sansür uygulamasına son verilecek .  Keyfi internet yasakları ve sosyal medyadaki düşünce özgürlüğü önündeki engeller kaldırılacak . 
Yerel radyo ,  televizyon ve gazeteler ile internet yayıncılığı yapan kuruluşları mesleki ,  etik ve özgür habercilik ilkelerine bağlı kalmaları ve bağımsızlıklarını korumaları için desteklenecek .  RTÜK ,  demokratik ve özgürlükçü bir anlayışla yeniden yapılandırılacak ,  yasakçı ,  tutucu ,  ahlakçı bir konumdan çıkarılacak . 
HDP ,  yeni medya teknolojilerinin toplumun tüketime itilmesi için değil ,  kamu yararı için kullanılmasını sağlayacak . 
Açık kaynak kodlu özgür yazılım teşvik edilecek . 
İNSAN HAKLARI
CEZAEVLERİ
Herkesin nerede olursa olsun yaşam hakkının devlet güvencesi altında olması gerekirken ,  siyasi tutsaklar ,  devletin cezaevlerinde peş peşe yaşamını yitiriyor .  Cezaevlerinde bulunan binlerce siyasi tutsağa “rehine” muamelesi yapılıyor .  Cezaevlerinde çocuklara yapılan taciz ,  tecavüz ve kötü muamele açığa çıkmışken ,  hiçbir köklü ve kalıcı önlem alınmadığından insanlık dışı uygulamalar hız kesmeden devam ediyor .  
Hasta tutsaklar derhal serbest bırakılacak ,  dışarıda tedavi edilebilmeleri için tam teşekküllü devlet hastanelerinden alınacak raporlar yeterli görülecek .  
Cezaevlerindeki tecrit uygulamasına ,  temel hakların kısıtlanmasına ve idari baskılara son verilecek ,  Ceza ve İnfaz Yasası kökten değiştirilerek cezaevleri yeniden yapılandırılacak .  Cezaevi idarelerine verilen “infaz yakma” yetkisi kaldırılacak . 
Nefret suçları ile insanlığa karşı işlenmiş suçlar dışında ,  hiç kimse politik görüşleri ve eylemi nedeniyle suçlanmayacak ,  “Politik suçlar” suç kategorisi olmaktan çıkarılacak . 
Siyasi tutsaklara genel af getirilecek . 
Demokratik ve özgürlükçü bir anayasa hazırlanıncaya kadar ,  ivedilikle Terörle Mücadele Yasası ,  İç Güvenlik Yasası ,  Toplantı ve Gösteri Yürüyüşleri Yasası ve Polis Vazife ve Salahiyet Kanunu kaldırılacak ;  Temel Ceza Yasası’nda gerekli demokratik değişiklikler yapılacak . 
Çocuk cezaevleri kapatılacak .  Suça itilmiş çocuklar için çocuk destek ve eğitim merkezleri açılacak . 
Cezaevleri sivil denetime açılacak . 
Bütün cezaevlerindeki uygulamalar insan onuruna yakışır şekilde olacak . 
GEÇMİŞ VE HAKİKATLERLE YÜZLEŞME
HDP ,  tarihte yaşanmış soykırımlar ,  katliamlar ,  infazlar ,  kayıplar ve benzeri uygulamaların araştırılması ve hakikatlerin gün ışığına çıkarılması amacıyla “Hakikat Komisyonları”nın ivedilikle kurulması için gerekli çalışmaları yapacak . 
Hakikat Komisyonları ,  yaşananlarla hesaplaşma ve tarihsel yüzleşme platformu olacak .  Yaşananların resmi düzeyde tanınması ve kabul edilmesi anlamına da gelecek olan Hakikat Komisyonları ,  parlamento üyelerinin ,  izleme heyetinin ,  ilgili meslek örgütlerinin ,  insan hakları savunucularının ve bu alanda mücadele edenlerin katkısıyla oluşturulacak .  Komisyonların oluşumunda kadınların eşit katılımı esas alınacak . 
ZORLA YERİNDEN EDİLENLER VE ZORUNLU GÖÇ
Bugüne kadar zorla yerinden edilmeler nedeniyle devlet veya yerleşik kişiler tarafından işgal edilen tüm mülkler ,  sahiplerine iade edilecek .  
Bir savaş yöntemi olarak mayınların ve savaş atıklarının Ottowa Sözleşmesi gereğince temizlenmesi ,  mayınlı arazilerin tarımsal üretim yapmak üzere kullanıma açılması sağlanacak . 
Güvenlik nedeniyle yapılan sınır barajları ve HES projeleri ile kentsel dönüşümün neden olduğu yeni zorla göç ettirme politikaları sona erdirilecek .  
Kentten köye geri dönüş teşvik edilecek .  Dönüş yapanların üretime katılmaları için maddi destek sunulacak .  Köylerine geri dönmek isteyenlere destek sağlanacak .  Dönüş yapanların üretime katılmaları için maddi destek sunulacak . 
KORUCULUK SİSTEMİ KALDIRILACAK
Koruculuk sistemi lağvedilerek suça karışmış olanların yargılanması sağlanacak .  Bu gruplar tarafından el konulan mülklerin iadesiyle sebep oldukları zararın tazmini sağlanacak . 
Suça karışmamış eski korucuların silah kullanmayacakları ve güvenlik sektörü dışındaki işlerde istihdamı sağlanacak .  Bu kişilerin özlük hakları korunacak .  Devletin özel savaş aygıtlarının ve paramiliter grupların ,  HES ve baraj güvenliği gerekçesiyle ,  güvenlik kuvvetleri olarak işe alımlarına son verilecek . 
VİCDANİ RED HAKKI
Türkiye’nin imzasının bulunduğu uluslararası sözleşmeler ,  AİHM kararları ve aynı zamanda inanç ve vicdan özgürlüğü hakkını söz konusu eden Türkiye Anayasası vicdani red hakkının yasalaştırılmasını gerekli kılar . 
HDP ,  eline silah almak istemeyen ,  militarizme karşı olan gençlerin zorunlu askerlik yapmama hakkını güvence altına alacak .  
Vicdani ret hakkının yanı sıra ,  gençlerin askerlik yerine kamu hizmeti yapabilmeleri için gerekli yasal düzenlemeleri hayata geçirecek . 
NEFRET SUÇLARI
Nefret söyleminin temelinde önyargılar ,  ırkçılık ,  yabancı düşmanlığı ,  her türlü ayrımcılık ,  cinsiyetçilik ve homofobi yatar .  HDP ,  insanların nefret söylemiyle damgalanmasına ,  suç algısı ve düşmanlık yaratılmasına karşı duracak ,  nefret suçlarının cezalandırılması için çalışacak . 
HALKLARA EŞİTLİK ,  İNANÇLARA ÖZGÜRLÜK
HDP ,  din ,  mezhep ,  felsefi görüş ayrımı yapmaksızın ,  tüm halkların ve inançların kendilerini özgürce ifade etme haklarını savunur .  Hiçbir baskıya maruz kalmaksızın herkesin farklılıklarıyla birlikte kendi varlığını korumasını ,  geliştirmesini ,  eşit ve özgür yurttaşlık hukuku içerisinde istediği gibi yaşamasını temel bir ilke olarak kabul eder .  İnanan veya inanmayan herkesin inanç ve vicdan özgürlüğünü benimser .  HDP ,  özgürlükçü laiklik anlayışını kararlılıkla savunur . 
HDP ,  farklı din ve inanca sahip olan ya da herhangi bir dini inancı olmayan yurttaşların inanç ve vicdan özgürlüğünü eşit yurttaşlık temelinde anayasal güvenceye kavuşturacak . 
Zorunlu din dersi uygulamasına son verilerek ,  her öğrencinin kendi inancı doğrultusunda seçmeli olarak ders ve eğitim alma hakkı gözetilecek .  Sivil din eğitimi tümüyle serbest olacak . 
Diyanet İşleri Başkanlığı Din ve İnanç İşleri Kurulu olarak yeniden yapılandırılacak .  Devletin din ve inanç alanından elini çekmesi sağlanacak ,  din ve inanç işleri topluma ,  inanç sahiplerine bırakılacak .  
Din ve İnanç İşleri Kurulu ,  ‘din siyaseti’ üreten bir kurum olmayacak ,  inanç topluluklarının temsilcilerinden oluşacak ,  aralarındaki ilişkiyi düzenleyecek ve koordinasyonu sağlayacak .  Diyanet İşleri çalışanlarının özlük hakları korunacak . 
İnanç topluluklarının örgütlenme özgürlüğünün önündeki engeller kaldırılacak ,  kendi inançlarını istedikleri gibi yaşayabilecekleri koşullar yaratılacak .  
Başta Cemevleri olmak üzere ,  Aleviler’in bütün ibadet mekânları “ibadethane” olarak tanınacak ve kamu güvencesi altında olacak .   .  Kapatılmış dergâh ve benzeri ibadet mekânlarının önündeki engeller kaldırılacak ,  bu konuda yerel yönetimlere inisiyatif tanınacak . 
Devlet tarafından el konulmuş vakıf malları ve taşınmazlar iade edilecek ,  benzer uygulamalara son verilecek ve devletin tasarrufundan doğan maddi zararlar tazmin edilecek . 
Dini inançların gereği olarak tercih edilen kılık ve kıyafete hiçbir alanda müdahale edilmeyecek . 
HDP ,  tarihte farklı halklara yapılan soykırım ve katliamlar karşısında ,  bu halklardan devlet adına özür dilenmesi için gerekli çalışmaları yapacak .  Bir halkın diğerine üstünlüğünü empoze eden ırkçı ,  şoven ve milliyetçi politikalar karşısında eşitlikçi ,  özgürlükçü ve demokratik bir perspektifi geliştirmek için çalışacak . 
SIĞINMACI VE MÜLTECİLER 
Suriye’de 2011 yılından bu yana yaşanan iç çatışmalarda tahminlere göre ölü sayısı 250 bini geçmiş durumdadır .  İşkence ,  yargısız infaz ,  tecavüz gibi ağır insan hakları ihlallerinin sayısı ile ilgili tahmin bile yürütülememektedir .  Suriye’de tam da bu nedenlerle yaklaşık 15 milyon kişi yerinden edilmiş durumdadır .  Bunların yaklaşık 4 milyonu komşu ülkelere ,  yaklaşık 11 milyonu ise Suriye içinde başka bölgelere sığınmış bulunuyor .  
Türkiye’nin halen en az 2 milyonu Suriyeli ,  500 binden fazla da diğer ülkelerden gelen sığınmacı gerçeği karşısında ,  bu konularla ilgili olarak mevzuat ve uygulama açısından çözüme kavuşturulması gereken pek çok sorunu mevcuttur .  
HDP ; 
Türkiye’nin coğrafi çekince koşulunu aciliyetle kaldırması ve mülteci statüsünün Avrupa dışından gelen göç ve iltica kapsamı içine dâhil edilmesini sağlayacak düzenlemeleri yapacaktır .  
Tüm göçmen ,  sığınmacı ve mültecilerin ,  temel insan hakları kapsamında insan onuruna yakışır bir yaşam sürmeleri ;  toplumsal uyumun sağlanabilmesi yönünde yürütülecek olan sürdürülebilir politikaların belirlenmesi ve uygulanması için uluslararası kurumlar ,  sivil toplum kuruluşları ,  iş çevreleri ,  meslek odaları ,  medya ,  kanaat önderleri ile olan gerekli işbirliğini sürdürecek ve geliştirecektir .  
Tüm sığınmacı ,  mülteci ve göçmenler için güvenli ulaşım yollarının oluşturulması ,  güvenli barınma alanlarının yapılması ,  bu kişiler için insani koridorların açılması ve vize düzenlemelerinin kolaylaştırılmasını sağlayacaktır . 
Göçmen ve sığınmacılara yönelik kimi zaman ırkçılığa varan nefret söyleminin önüne geçilmesi için gerekli politikaları ve yasal düzenlemeleri oluşturacaktır .  
Özellikle baro ve avukatların süreçlerde etkin ve güçlü bir şekilde yer almalarını sağlayacak yasal düzenlemelerin iyileştirilmesini ve mevzuatların uygulanabilir alanlara dönüştürülmesini sağlayacaktır . 
İltica sürecinin her aşamasında idari ve yargısal denetimin objektif ,  şeffaf ve yasal bir şekilde yürütülmesine yönelik politikaların uygulanma alanlarını geliştirecek ve genişletecek bir sistemin tüm mekanizmalarını oluşturacaktır .  
Sığınmacı ve mülteci statüsünde bulunan herkes için barınma ,  sağlık ,  eğitim ,  çalışma hakkı gibi tüm hakları kapsayan bütünsel bir hizmet süreç yönetiminin kurulmasını ve bu çerçevede gerek ulusal gerekse uluslararası işbirliği ağının sürekliliğini sağlayacaktır . 
Neoliberal ideolojinin hâkim olduğu bir sistemde sığınmacı ve mülteciler açısından sağlanacak her tür koşulun bir ‘yardım konsepti’ boyutundan çıkartılarak bir ‘hak konsepti’ alanına taşınmasını hayata geçirecektir . 

İNADINA EŞİTLİK 
İNADINA SOSYAL ADALET
HDP İLE GÜVENCELİ YAŞAMA
HDP ,  dayanışmacı ,  halkın iradesiyle kararların alındığı ,  toplumsal ihtiyaçları karşılamayı ve ekosistemi korumayı esas alan ekonomi politikalarını hayata geçirecek . 
HDP ,  toplumla beraber ,  eşitlikçi ,  paylaşımcı ,  cinsiyet eşitlikçi ,  ekolojik bir “Güvenceli Yaşam Ekonomisi” inşa edecek .  Güvenceli Yaşam Ekonomisi’nin önceliği sağlıklı büyüme ve eşit paylaşım olacak . 
Temel perspektifimiz ,  tüm değerleri üreten ancak ürettikleri üzerinde söz ve karar hakkı bulunmayan emekçilerin ,  ekonomik ilişkiler üzerindeki denetimini artırmaktır . 
GÜVENCELİ YAŞAM EKONOMİSİ
Temel Güvence Paketi ile her eve ,  her ay 10 metreküp su ,  180kW / h elektrik ücretsiz verilecek ,  ısınma desteği sağlanacak .  Mülkü olmayan kiracılara 250 TL kira desteği verilecek . 
18 yaşına kadar çocuk ve gençlere ,  engellilere ve emeklilere toplu taşıma ücretsiz olacak .  Kamusal toplu taşıma ,  ülke genelinde kâr amacı gütmeyecek şekilde yaygın bir hizmet olarak sunulacak . 
Yerel yönetimlerin de sunduğu bu kamusal hizmetler merkezi bütçe tarafından finanse edilecek .  Tüketim kotalarının üzerindeki kullanımlar ücretlendirilecek .  Maliyetler ,  vergi sistemindeki düzenlemeler sonrasında toplumun üst sınıflarından yapılacak kaynak transferi ile sağlanacak . 
Borçlandırma değil reel gelir artışı ile geleceğin güvence altına alınması için ;  büyüme oranları refah payı olarak ücret artışlarına yansıtılacak .  Kredi kartı borçları ,  borçlular lehine yapılandırılacak .  Kredi kartı faiz oranları düşürülecek . 
Güvenceli yaşamın finansmanı vergi adaletinden geçer .  Artan oranlı gelir vergisi tarifesi yeniden düzenlenecek .  Az kazanandan az ,  çok kazanandan çok vergi alınacak .  Dolaylı vergilerin  ( ÖTV ,  KDV ,  ÖİV )  vergi gelirleri içindeki payı düşürülerek emekçilerin üzerindeki vergi yükü azaltılacak . 
Bütçe disiplini ve denetimi sayesinde kamu kaynaklarının israf edilmesine son verilecek . 
Köy / kır / kent kooperatifleri ve işçi / emekçi özyönetiminde işletmeler ile dayanışma ekonomisi desteklenerek ,  kamu destekli bir toplumsal sektör geliştirilecek .  Yerel yönetimler tarafından oluşturulacak işletmelerin “özyönetime” dayalı kooperatifler biçiminde örgütlenmesi sağlanacak . 
Kamu ihaleleri toplumsal denetime açılacak ,  toplumun kaynaklarının yolsuzluk ekonomisine akışı durdurulacak . 
Ataerkil sistem karşısında kadın ekonomik olarak güçlendirilecek .  Ev içi emeği sosyal güvenlik içine alınacak ,  ücretsiz ev işçileri olan “ev kadınlarına” emeklilik hakkı sağlanacak .  Kadın istihdamının artırılması için gerekli düzenlemeler yapılacak . 
İşyerinde güvenli yaşam tesis edilecek .  Sermaye iktidarları tarafından engellenen ve baskılanan sendikal örgütlenme hakkı güvence altına alınacak ,  bütün işyerlerinde uygulanacak . 
İşçilerin ve sendikaların denetiminde ,  güvenceli iş ve güvenli çalışma ile iş cinayetlerine son verilecek . 
Yoksulluk yalnızca gelir yetersizliği değil eğitime ,  sağlığa ,  diğer yaşam haklarına da erişememektir .  Yoksullukla mücadele edilecek .  Kökeni ,  dili ,  inancı ,  cinsiyeti ,  bedensel ,  zihinsel ve ruhsal sağlık durumu ,  yaşı ,  cinsel yönelimi ne olursa olsun hiçbir yurttaş evsiz ,  aç ,  bir gün sonra ne yiyeceğini bilemeyen ,  bakıma muhtaç durumda bırakılmayacak . 
Sosyal güvenlik sigortası olmayan yurttaş kalmayacak .  İşsiz ,  yaşlı ,  engelli ,  eşinden ayrılmış / eşini kaybetmiş ,  yetim ,  öksüz ,  iş kazası geçirmiş ,  bakıma ve korunmaya muhtaç her yurttaş sosyal güvenlik sistemi içinde tanımlanacak ve gerekli sosyal destek ,  yardım ve koruyucu hizmetler sunulacak .  
Tüm yurttaşların eşit ,  parasız ve nitelikli sağlık hizmetlerinden yararlanması sağlanacak . 
İstihdam odaklı yeni yaşam atölyeleriyle iş garantili mesleki eğitim ve meslek edindirme programları hayata geçirilecek . 
Özelleştirmeler durdurulacak ,  KİT’lerdeki mevcut bürokratik işleyiş demokratikleştirilecek ,  işçilerin ve sendikaların üretim üzerinde söz hakkı olması sağlanacak .  Merkezi ve yerinde / yerelde yönetimler ölçeğinde sivil ,  siyasal ,  ekonomik ,  sosyal hak ve özgürlüklerin yaşamsal kılınması için gerekli ve yeterli düzeyde nitelikli ve ulaşılabilir kamu hizmeti üretilecek . 
İşsizlik Fonu amacına uygun olarak kullanılacak . 
Kamu sosyal transferleri için ayrılan kaynaklar artırılacak . 
Para politikalarının önceliği ,  istihdam artışını hedefleyen ,  emekten yana bir ekonominin inşası anlayışıyla olacak . 
Savunma / güvenlik harcamaları azaltılacak ve etkin bir biçimde halkın denetimine tabi tutulacak .  Savunma Sanayi Fonu bütçeye katılarak denetime açık hale getirilecek .  Örtülü ödenek kaldırılacak . 
Mali kaynakların dağıtılmasında bölgesel eşitsizliklerin giderilmesi esas alınacak ,  yerel yönetimlere aktarılan kaynaklar artırılacak . 
Esnafların vergi yükü azaltılacak .  Borçları esnaflar lehine yapılandırılacak .  Şehir merkezlerine yeni AVM ruhsatı verilmeyecek . 
KOBİ’lere sektörel planlama çerçevesinde sıfır faizli finansman desteği sağlanacak .  KOBİ’leri haksız rekabete karşı koruyacak önlemler alınacak . 
Tüm teşvik ve destek sistemi ,  üretimin sağlıklı gelişimini ve istihdam artışını hedefleyecek . 

TARIMDA KENDİNE YETERLİLİK
HDP ,  tarım işçilerinin tamamını iş yasası ve sosyal güvence kapsamına alacak . 
Küçük çiftçilerin üretim girdilerinden ,  kullandıkları mazot ve gübreden vergi alınmayacak . 
Su ve elektrik küçük çiftçilere ücretsiz verilecek .  Üretici küçük köylülerin elektrik borçları silinecek . 
Hayvan yetiştiricilerinin ücretsiz yem alanı olan mera ,  otlak ve yaylalar koruma altına alınarak ,  yeniden ortak varlık olarak köylere verilecek . 
Sağlıklı gıda haktır .  Gıda üretimi ,  işlemesi ve ithalinde ,  genetik olarak değiştirilmiş unsurlar  ( GDO )  yasaklanacak . 
Tarım toprakları korunacak ,  amaç dışı kullanılamayacak ,  kirletilemeyecek . 
Mayınlı araziler temizlenerek geçimlik tarıma açılacak .  Uygun hazine arazileri de topraksız köylülere geçimlik tarım amacıyla dağıtılacak . 
Bugün ucuz işgücüne dönüşmüş olan topraksız köylülerin ya da yerlerinden edilmiş yurttaşların kendi topraklarında yaşamlarını idame ettirebilmeleri için hazine arazilerinin ,  eski mayınlanmış arazilerin tarımsal üretime açılması için hukuki temel oluşturulacak . 
Tarım ve orman arazilerinin korunması ,  geliştirilmesi ,  kentli nüfusun da üretici ve tüketici olabilecek şekilde bu alanlardan faydalanabilmeleri yönünde politikalar üretilecek . 
Et ve et ürünlerinin ithalatı yerine hayvancılık desteklenecek ve halkımızın doğal et ve süt ürünlerini tüketmeleri için daha gelişkin imkânlar sağlanacak . 
Bitme noktasına getirilen tarım yeniden ayağa kaldırılacak ,  geçimlik tarım desteklenerek Türkiye’nin yeniden tarımda kendisine yeterli hale gelmesi sağlanacak .  Türkiye halklarına yeterli ,  sağlıklı gıdanın sağlanması ekonominin en önemli öncelikleri arasında yer alacak . 
Köyler canlı birer yaşam ve üretim merkezi haline getirilecek . 
Çiftçilerin kurdukları ve kuracakları üretici köylü sendikaları desteklenecek .  Kooperatifler ve üretici birlikleri bağımsız ve demokratik yapılar haline getirilecek ,  Kooperatifler Yasası geçimlik tarımdan yana olacak biçimde yeniden düzenlenecek . 
Her türlü tarımsal sulama ağı eşit ve adil bir şekilde kırsal alanlarda yaşayan tüm yurttaşların hizmetine sunulacak . 
Her yurttaşın doğduğu yerde doyması perspektifinden hareketle ,  mevsimlik tarım işçiliğini doğuran nedenler ortadan kaldırılacak . 
2B orman arazilerinin ranta açılma sürecine son verilecek ,  2B orman arazilerinin geçimlik tarım amaçlı kullanılması temin edilecek . 
YAŞANASI KENTLER ,  SAĞLIKLI KONUTLAR ,  İNSAN ODAKLI ULAŞIM
HDP ,  gerek kentsel gerekse kırsal alanlarda ulaşım politikalarını insan ve toplum odaklı olarak belirler . 
Toplu taşıma sistemlerinin her düzeyde geliştirilmesiyle ,  toplumsal ulaşım hakkı sağlanacak . 
Kentlerde deniz ve demiryolu ağırlıklı toplu taşıma yatırımları yapılacak .  Bireysel taşıt yerine toplu taşıma kullanımı teşvik edilecek . 
Köy - kent ulaşım entegrasyonu sağlanarak köyler yaşanabilir kılınacak ,  kentlere yığılma önlenecek . 


İNADINA DOĞADAN YANA 
İNADINA HDP
EKOLOJİ
HDP ,  kapitalizmin doğayı ,  kültürel ve doğal varlıkları ve yaşamı metalaştırarak sömürmesine karşı ,  ekosistemi korumayı ilke edinir .  Yaşamı ve yaşam alanlarını korumak için verilen mücadeleleri emek ve sınıf mücadelesinden ayrı düşünmez .  Kırda ve kentte ,  doğa ve yaşam haklarını savunma ve koruma mücadelesi verenlerin taleplerini yükseltir ve sahiplenir .  Kenti kolektif bir hak olarak gören HDP ,  kentlerin demokratik yönetimle ve halk meclisleriyle ,  ekolojik bir anlayış gözetilerek yönetilmesini savunur . 
Kentlerin meydanları ,  parkları ,  koruları ve kıyıları korunacak ortak alanlarımızdır .  Bu alanların kamusal ,  doğal niteliğini ve kültürel dokusunu bozacak hiçbir çılgın ve doğayı tahrip edici projeye ,  uygulamalara ;  sermaye projelerinin kent kimliğini oluşturan tarihi mekânları ,  ormanları ve doğal alanları yok etmesine ,  ekolojik yıkıma yol açmasına izin verilmeyecek .  Başlatılmış olan bu özellikteki projeler durdurulacak . 
Kent mekânı içinde ve çevresinde var olan yaşam alanlarının ranta ve sermaye birikimine açılma projelerine karşı çıkılacak .  Gerekli görüldüğünde ,  yerel yönetimlerin ve mutlaka halkın vereceği kararla ,  ekosistemi koruyarak ,  barınma hakkını temel alan yerinde dönüşüm hayata geçirilecek . 
Her bireyin ,  barış içinde ve onurlu bir şekilde yaşayabileceği güvenli ve korunaklı konut temel bir haktır .  Sosyal konut üreterek ,  sağlıklı ve güvenli barınma hakkı güvence altına alınacak . 
Sermaye birikimi için yapılan HES ,  termik ,  nükleer ve benzeri enerji projelerine ,  ekolojik yıkıma yol açan maden işletmeciliğine ,  endüstriyel atık ve kirlilik sonucunda yaşam alanlarının tahribine yol açan uygulamalara son verilecek . 
Kenti yağmalayan kentsel dönüşüm projeleri ;  tarihi ,  kültürel varlıkların ve ortak yaşam alanlarının gaspı ;  sermayenin tüm yıkıcı kır ve kent politikaları aracılığıyla su ,  atıksu ve katı atık gibi çevresel hizmetlerin özelleştirilmesi ve piyasalaştırılması önlenecek . 
Evlere ve tarlalara takılan ön ödemeli sayaçlar iptal edilecek ,  hane başına 10 metreküp su ,  tarlalara geçimlik tarım için gereken su ücretsiz verilecek . 
Tarım alanlarının ,  ormanların ve meraların endüstriyel tarımda ve sermaye projelerinde kullanılmasına izin verilmeyecek ,  ülkenin bütün bölgelerinde süren ve ekolojik dengenin yıkımına yol açan projeler iptal edilecek .  Bu projeler için tahrip edilen orman alanları yapılaşmaya açılmayacak . 
Enerjinin yerel halkın ihtiyacı için ,  yerinde üretilmesi sağlanacak ve bu amaçlı projeler desteklenecek ,  halkın gereksinimi için yenilenebilir enerjiye öncelik verilecek .  Nükleere ve radyoaktiviteye dayalı üretim ve yeniden dönüşüm yapılanmasına ,  tarım alanlarının ,  meraların ,  ormanların ,  kıyıların nükleer atık sahası olmasına izin verilmeyecek . 
Su kullanım hakkı anlaşmaları iptal edilecek .  
Hayvanların ticari amaçlı deneylerde ,  sirk ve sokak tanıtımlarında kullanılması önlenecek . 
Hayvanların itlaf edilmelerini ,  kürkleri ve varlıklarıyla sermaye birikiminin parçası haline getirilmelerini sağlayan düzenlemeler ,  yasalar ve uygulamalar iptal edilecek .  
Hayvan toplama kampları kaldırılacak . 

İNADINA EMEKTEN YANA 
İNADINA HDP
GÜVENLİ İŞ ,  GÜVENCELİ GELECEK ,  İNSANCA YAŞAM
Üretim sürecinde esneklik ,  güvencesizlik ,  taşeronluk temel istihdam politikaları olarak öne çıkmış ,  işsizlik büyümüştür .  HDP ,  insana yaraşır güvenceli işi ve güvenli geleceği her emekçinin vazgeçilmez hakkı olarak görür . 
GÜVENCESİZ ÇALIŞMAYA SON VERİLECEK
Güvencesiz çalışmaya son verilecek . 
Emek ,  sermayenin baskılarına karşı korunacak .  İnsanca yaşanacak ,  emekliliğe yansıyacak adil bir ücret sistemi getirilecek ,  mevcut esnek ve güvencesiz çalışma biçimlerine son verilecek . 
Sigortasız ve sendikasız çalıştırma önlenecek ,  kayıt dışı ekonomi kayıt altına alınacak . 
Özel istihdam büroları kapatılacak ve kiralık işçi uygulamalarına son verilecek . 
Taşeronluk sistemi kademeli olarak kaldırılacak .  İlk etapta kamudaki taşeron çalışanlar kadrolu çalışan haline getirilecek .  Taşeron çalışılan döneme ait kıdem tazminatları ödenecek .  
Özel sektörde asıl işveren ,  alt işverenlerle birlikte çalışana karşı eşit ve aynı derecede sorumlu olacak .  
Ev işçileri 4857 sayılı İş Kanunu ve 6331 sayılı İş Sağlığı ve Güvenliği Kanunu kapsamına alınacak .  10günden az çalışanlara yapılan ayrımcılığa son verilerek ,  ev işçisi bir gün bile çalışsa sigorta hakkı tanınacak . 
MEVSİMLİK İŞÇİLER KORUNACAK ,  GÖÇMEN İŞÇİLERİN HAKLARI İYİLEŞTİRİLECEK
Mevsimlik tarım işçilerinin örgütlenme özgürlüğü garanti altına alınacak ,  “aracılık” uygulamasına son verilecek ,  her türlü ayrımcılığa karşı önlem alınacak . 
Sağlıksız ,  trafik kurallarına ve güvenliğe aykırı koşullarda işçi taşınmasına göz yumulmayacak . 
Ulaşım ,  barınma ,  beslenme ,  temiz su ,  tuvalet ,  ücret ,  çalışma saatleri ,  iş güvenliği ,  sağlık ,  sosyal güvence ,  çocukların eğitimi gibi konular sözleşmelerle belirlenecek . 
“Eşdeğer işe eşit ücret” uygulanması sağlanacak . 
Göçmen işçilere yönelik ayrımcı ve dışlayıcı uygulamalara son verilecek . 
MADENLERDE ÖLÜMLER DURDURULACAK
Madenlerde işçi sağlığı ve güvenliği önlemleri alınana kadar üretim durdurulacak .  Güvenli üretim koşulları sağlanana kadar ,  ücretlerin işveren tarafından ödenmesi garanti altına alınacak .  Madenlerde kamu denetimi altında ,  çağdaş ,  güvenceli üretim koşulları sağlanacak . 
Madencilik alanındaki yasa ve mevzuat sendikaların ,  odaların ,  üniversitelerin görüşleri alınarak yeniden düzenlenecek . 
Özelleştirme ,  taşeronlaştırma ve rödovans uygulamasına son verilecek .  Madenler kamu tarafından işletilecek . 
ÇALIŞIRKEN ÖLMEYE ,  HASTALANMAYA SON VERİLECEK
İşçi sağlığı ve iş güvenliğinin olmadığı ülkeler sıralamasında Türkiye’yi Avrupa birincisi ,  dünya üçüncüsü yapan kölece çalışma koşullarına son verilecek ,  sendikalar ve işçilerin işçi sağlığı ve iş güvenliğinin esas denetleyicisi olmasının mekanizmaları kurulacak . 
İşçi Sağlığı ve İş Güvenliği Konseyi oluşturulacak . 
İşçi sağlığı ve iş güvenliği hakkı anayasal bir hak olarak tanınacak .  “İş Sağlığı ve Güvenliği Kanunu” ve “Ceza Kanunu” başta olmak üzere ,  ilgili tüm mevzuat yeniden düzenlenecek .  Şu anda süren cezasızlık politikasına son verilecek . 
İş cinayetlerine neden olan sorumluların cinayetten yargılanmaları sağlanacak . 
KAMU EMEKÇİLERİ GÜVENCELİ OLACAK ,  HAK KAYIPLARI TELAFİ EDİLECEK
Kamu kesimindeki istihdam rejimi değiştirilecek ,  sözleşmeli ,  taşeron ve benzeri farklı statülerdeki güvencesiz çalışmaya son verilecek ,  kamu hizmetlerinin bütününde kadrolu ve güvenceli istihdam politikaları uygulanacak . 
Bütün ödemeler emekli keseneğine tabi olacak . 
Performansa dayalı ücret uygulaması kaldırılacak . 
Kamu emekçilerinin özgür toplu sözleşme yapmasının ve grev hakkını kullanabilmesinin önündeki her türlü engel kaldırılacak . 
Kamu emekçilerinin siyasal örgütlenme özgürlüğünün önü açılacak . 
ÇOCUK İŞÇİLİĞİ ÖNLENECEK ,  GENÇ İŞÇİLER DESTEKLENECEK
Çocuk işçiliğine izin verilmeyecek ,  önlemek için gerekli tedbirler alınacak . 
Genç işsizlikle etkin mücadele edilecek .  İşsiz gençlerin sosyal yaşamdan dışlanmalarının önüne geçilecek , 
Mahallelerde ve semtlerde dayanışma ağları geliştirilecek .  Sosyal ve kültürel etkinliklere dâhil edilmeleri için alanlar açılacak . 
Gençlerin çalışma hakkı güvence altına alınacak .  Güvencesiz ve düşük ücretlerle çalışma koşullarına son verilecek . 
Stajyer ve çıraklık şeklinde kamufle edilen yeni kölelik koşullarını önleyici tedbirler alınacak . 

EMEKTEN YANA ÜCRET POLİTİKASI
Asgari ücret ilk etapta 2 . 000 TL olacak .  Hükümet ve işverenlerin temsilci sayısı kadar işçi temsilcilerinden oluşan bir kurul tarafından ve toplu pazarlıkla belirlenecek . 
Yıllık ücretli izin hakkı konusunda Avrupa Sosyal Şartı’na konulan çekince kaldırılacak ,  işçilere yıllık en az bir ay ücretli izin hakkı tanınacak .  Kıdem tazminatı hakkı korunacak ve geliştirilecek . 
Kıdem tazminatı hakkından bütün işçilerin faydalanması sağlanacak ,  kıdem tazminatı almayı zorlaştıran hükümler yerine kolaylaştırıcı düzenlemeler getirilecek . 
İşyeri kapanan ,  işverenleri kaçan ya da iflas eden şirketler nedeniyle ,  işçilerin mağdur olması engellenecek ,  kıdem tazminatını alamayan işçilerin alacakları hazine güvencesine alınacak . 
İŞSİZLİKLE MÜCADELE
Güvenceli iş olanağına sahip olamayan emekçiler ,  işsizlik baskısı altında işlerini koruyabilmek için düşük ücretlerle ,  kötü çalışma koşullarına rıza göstermektedir .  Bu koşullar değiştirilecek . 
Kayıtsız çalışma önlenecek . 
İstihdamı artırmak ve çalışanları korumak için resmi haftalık çalışma süresi ücret kaybına sebebiyet vermeden haftalık 35 saate düşürülecek . 
“İşsizlik Sigorta Fonu”nun işsizlerce kullanılması kolaylaştırılacak ,  ödeme koşulları ve miktarları işçiler lehine yeniden düzenlenecek . 
İşsizlik sigortasının devlet tarafından amaç dışı kullanılmasını engellemek için gerekli yasal düzenlemeler yapılacak . 
Kriz bahanesiyle işten çıkarmalara son verilecek . 
İşe iade davasını kazanan işçilerin derhal işe başlatılmasını zorunlu kılan yasal düzenleme yapılacak ,  sendika barajı kaldırılacak . 
Kırlardan kentlere göçü önlemeye dönük ,  herkesin istediği yerde refah içinde yaşamasını sağlayacak istihdam politikaları geliştirilecek . 
Kâr amacı gütmeyecek ,  toplumsal fayda sağlayacak kooperatif gibi mekanizmaların kuruluş ve işleyişleri kolaylaştırılacak . 
KADIN EMEĞİ
Cinsiyetçi işbölümü yıkılacak .  Toplumsal yaşam kadın ,  erkek birlikte ve eşit koşullarda yeniden kurulacak ,  kadın güçlendirilecek . 
Erkek egemen kapitalist sistem kadınların emeğini ,  çalışmasını yok sayıyor .  Eril ,  cinsiyetçi işbölümüne ,  ayrımcılığa ve eşitsizliklere son verilecek .  Kadınların ve erkeklerin toplumsal yaşamı birlikte ve eşit koşullarda yeniden kurmaları sağlanacak .  İnsana yaraşır ,  kadın ve erkek arasında bağımlılığın değil dayanışmanın hüküm sürdüğü “Yeni Yaşam” kurulacak .  
Kadını güçlendirmenin birinci ayağı olarak ;  tüm mahallelerde anadilinde ,  ücretsiz ,  erişilebilir ,  her çocuk için7 / 24 hizmet verecek kreşler ,  yaşlı bakım kurumları ,  engelli iyileştirme merkezleri sosyal devlet anlayışıyla hayata geçirilecek .  Ayrıca kadın ve erkek arasında eşitlikçi görev paylaşımının sağlanması için ,  devredilemez ebeveyn izni gibi gerekli yasal ve kurumsal düzenlemeler yapılacak . 
Kadını güçlendirmenin ikinci ayağı olarak ;  kadınların istihdamı önündeki en önemli engel olan bakım hizmetleri toplumsallaştırılarak ve kadınların eğitime erişimleri sağlanarak kadın istihdamı arttırılacak .  Kadınların çalışma yaşamında karşılaştığı ayrımcılığa ,  cinsel saldırılara ,  mobbinge ,  düşük ücret uygulamalarına son verilecek .  
Kadını güçlendirmenin üçüncü ayağı olarak ;  bütün kadınlar bağımsız yurttaşlar olarak sosyal güvenceye kavuşturulacak .  Kadınlara hak temelli destek sağlanacak . 
SENDİKAL HAK VE ÖZGÜRLÜKLER
İşçilerin ,  kamu çalışanlarının ve çalışmayla ilişkili olan herkesin  ( işsizlerin ,  emeklilerin ,  öğrencilerin ,  çiftçilerin ,  ev eksenli çalışanların ,  ücretli - ücretsiz ev işçilerinin )  grevli ve toplu sözleşmeli sendikal örgütlenme hakları güvence altına alınacak . 
İşkolu ,  işyeri ve işletme barajları kaldırılacak ,  sendikalar arasında ayrım yaratan düzenlemelere son verilecek . 
Hak grevi ,  dayanışma grevi ,  iş yavaşlatma ,  genel grev gibi temel hak arama biçimleri yasal güvence altına alınacak .  Grev ve toplu eylem hakkı bütün çalışanlar için temel bir hak arama ,  koruma ve geliştirme aracı olarak güvenceye alınacak . 
Çalışanın özgürce sendika seçme hakkı  ( referandum )  yasalaşacak . 
Hükümetin grev erteleme yetkisi kaldırılacak ,  “milli güvenlik ve genel sağlık”’ gibi bahanelerle grev ertelemenin yolu kapatılacak . 
Lokavt anayasal ve yasal bir düzenleme olmaktan çıkarılacak . 
Sendika içi demokrasiyi ,  şeffaflığı ,  denetimi sağlayacak düzenlemeler yapılacak . 
Sendikalar ,  devletin ve hükümetin müdahalelerine ve vesayetine karşı korunacak . 
Profesyonel sendikacıların maaşları ortalama vasıflı işçi maaşını geçemeyecek .  Seçilen yöneticiler geri çağrılabilecek .  Denetim kurulları ,  yönetimi kazanan listeden bağımsız olacak .  Grev ,  dayanışma ve eğitim fonları güvence altına alınacak . 

İNADINA SOSYAL HAKLAR 
İNADINA BARIŞ
SOSYAL YARDIM DEĞİL SOSYAL HAK
Bütün yurttaşlar için temel yaşam ihtiyaçlarının devlet tarafından garanti altına alınması bir hak olacak . 
Sosyal yardımlar iktidarın bir lütfu olmaktan çıkacak ,  yurttaş hakkı temelli bir sosyal politika izlenecek ,  yerel yönetimler bu görevi üstlenecek . 
Yurttaşların barınma hakkı her koşulda gerçekleşecek ,  barınma sorunu yaşayan hiç kimse kalmayacak . 
Sosyal yardımlar bütçe içerisinden belirlenecek .  GSYH’nin yüzde 1 , 4’üne tekabül eden sosyal yardımların oranı AB standardı üzerine ,  yüzde 3’e yükseltilecek . 
Yardım programları halkın denetimine açılacak ,  bütçesi halkla beraber yapılacak . 
Sosyal yardımlar ortak norm ve standartlara göre yapılacak .  Keyfiyetten ve suiistimalden kurtarılacak . 
Sosyal yardım almak isteyen kimse rencide edilmeyecek ,  yardımlar destek olarak sunulacak ,  yurttaşlarımız kapı kapı dolaştırılmayacak . 
Kadınlara yönelik sosyal destek paketleri sosyal adalet ve eşitlik ilkesine göre ,  cinsiyet eşitliğini gözetir bir şekilde ve bir vatandaşlık hakkı olarak yerine getirilecek . 
Kadınların sosyal desteklere ,  bürokratik ve aşağılayıcı uzun işlemler olmadan doğrudan başvurma yolları geliştirilecek . 
Halkın hem daha ucuza yaşayabilmesi ,  hem de iş sahibi olabilmesi için üretim ve tüketim kooperatifleri kurulacak ve / veya desteklenecek . 
ENGELLİLER VE BAKIMA İHTİYAÇ DUYANLAR DESTEKLENECEK
Engelleri Kaldırma Bakanlığı kurularak ,  engelli yurttaşlarımızın toplumsal yaşama katılımı önündeki her türlü engel kaldırılacak .  Bu bakanlık ,  engelli örgütlerinden oluşacak bir konseyin önerileri doğrultusunda çalışacak . 
Yaşlı ve engelli yurttaşlarımıza bakım aylığı bağlanması için gelir şartı aranmayacak ve evde bakım ücretleri artırılacak .  Sadece akrabaların bakıcı olması şartı ortadan kaldırılacak . 
Bakıcıların ,  tüm primleri devlet tarafından karşılanacak şekilde sigortalı olmaları sağlanacak . 
Bakıma ihtiyaç duyan ,  ama kendi başına bağımsız yaşamak isteyen engelli bireyler için her ilçede bakım evleri kurulacak . 
Tüm toplu taşıma araçları engellilerin kullanımına uygun hale getirilecek ve engelliler için ücretsiz yapılacak . 
Bakıma ihtiyaç duyan kişilerin evlerine ayda iki defa temizlik hizmeti götürülecek . 
Bakıma ihtiyaç duyan kişilerin sağlık ihtiyaçlarının düzenli olarak yaşadıkları mekânda karşılanması sağlanacak . 
Kamuya ait kreş ve anaokullarının tümünde engelli çocukların da bulunması sağlanacak . 
Tüm işyerleri ve sosyal alanların engellilerin kullanımına uygun hale getirilmesi için çalışmalar yapılacak . 
Belediyelerde engellileri istihdam eden ,  engellilere hizmet veren birimlerde tüm çalışanların engellilerden oluşması sağlanacak . 
Bütün engelli yurttaşlar sosyal güvenceye kavuşturulacak ve engellilerin tüm medikal ihtiyaçları bedelsiz olarak karşılanacak . 
İşyerlerinde engelli kontenjanları artırılacak ve hızla doldurulacak . 
Engelli aracı  ( elektrikli tekerlekli sandalye )  kullanmak zorunda olan yurttaşların kent içi ulaşımlarını rahat ve özgürce yapabilmeleri için engelli araç şarj istasyonları kurulacak . 
EMEKLİLERE İNSANCA VE ONURLU YAŞAM
Emeklilerde en düşük ücret asgari ücretle eşitlenerek 2 . 000 TL olacak .  Emekliler için gerçek anlamda intibak yasası çıkarılacak ve ücret eşitsizliği giderilecek . 
Emeklilerin örgütlenmesinin önündeki engeller kaldırılacak ,  sendikal örgütlenme özgürlüğünün önü açılacak . 
Emeklilerden hastane katkı payı alınmayacak . 
Hizmet akdiyle çalışanların esas kazançları üzerinden yapılan sosyal güvenlik destek primi kesintilerine son verilecek ,  kesilen prim maaşlara eklenecek . 
Bireysel özel sigortaya yönelik katkı payı uygulamasına son verilecek ,  kesintiler maaşlara yansıtılacak . 
Emekli olup esnaflık yapanlardan alınan yüzde 15’lik sosyal güvenlik destek primi kesintisine son verilecek . 

EĞİTİM
Eğitim ,  kamu hizmeti olarak ücretsiz olarak sağlanacak . 
Okulun ve öğrencilerin temel ihtiyaçları okul bütçesinden karşılanacak ,  her ne ad altında olursa olsun velilerden asla para talep edilmeyecek . 
Eğitim müfredatı ,  ders kitapları ve diğer materyaller tekçi ,  cinsiyetçi ve şoven içerikten arındırılacak . 
İdeolojik saiklerle ve özgürlükçü laiklik ilkesini ortadan kaldıran bir anlayışla okulları ayrıştıran 4 + 4 + 4 uygulamasına son verilecek .  Eğitim sistemi en baştan başlayarak “Çocuğun Üstün Yararı” gözetilerek yeniden yapılandırılacak . 
Eğitim sistemi özgürlükçü ,  laik ve bilimsel bir içerikte yapılandırılacak ,  anadili temelinde çok dilli hale getirilecek . 
Dezavantajlı ve ezilen cinsiyet gruplarının ,  sosyal sınıfların ,  halkların ve engellilerin üniversite eğitiminden eşit olarak yararlanabilmeleri için pozitif ayrımcılık ve kota politikası uygulanacak . 
Ataması yapılmayan tüm öğretmenlerin ataması gerekli altyapı koşulları sağlanarak gerçekleştirilecek . 
İnsan onurunu zedeleyen ücretli öğretmenlik uygulaması lağvedilecek ,  tüm ücretli öğretmenler kadroya alınacak . 
Eğitim emekçilerinin insanca ve mesleğe yakışır bir ücret almaları sağlanacak . 
Eğitimin yerelden yönetimi teşvik edilecek . 
Okullar arasındaki nitelik farklılıklarının ortadan kaldırılması ,  öğrenci geçişleri ,  öğretmen ihtiyaçlarının belirlenmesi ve planlanmasına kadar kararların tamamı yerel eğitim meclislerince alınacak . 
Var olan derslik sayısı 2 katına çıkarılacak ,  sınıf mevcudu yarıya düşürülecek .  Bütün okullarda sabahçı ,  öğlenci uygulamalarına son verilecek ,  tekli eğitim sistemine geçilecek .  Öğlen vakitlerinde öğrencilere yemek verilecek . 
Üniversiteler demokratik ,  özerk ve çok kültürlü ,  toplum ve doğa yararına araştırma yapan kurumlar olarak yeniden inşa edilecek . 
Toplumsal cinsiyet eşitliği dersi zorunlu ders olarak müfredata eklenecek . 
Eğitim sistemi toplum ve doğayla bütünleşik olarak ve ekolojiyi temel alarak yeniden yapılandırılacak . 



SAĞLIK HAKTIR
Sağlık toplumsal bir haktır .  HDP ,  sağlık hizmetinin birey ve toplum üzerinde bir iktidar aracı olarak kullanılmasına ,  toplum sağlığının kapitalizmin ve iktidarın insafına bırakılmasına karşı çıkar .  Sağlık hizmetlerinin parasız ve toplumun gereksinimini esas alarak üretilmesini savunur . 
Sağlık hizmetleri ,  üretimden sağlık emekçilerinin dağılımlarına kadar eşit ,  ulaşılabilir ,  anadilinde ve cinsiyetçi olmayan ,  parasız ,  nitelikli ,  toplumda her bireyin “katılımını” esas alan ve insanın yaşadığı her yerde sağlık kurum ve kuruluşunu inşa eden bir anlayışla sürdürülecek . 
Sağlık hizmetlerinin planlanması ,  uygulanması ,  değerlendirilmesi ve denetlenmesi süreçlerinin tümü için halkın ve sağlık emekçilerinin katılacağı demokratik bir sağlık sistemi oluşturulacak . 
Sağlık hizmetleri için prim uygulamasına son verilecek . 
Sağlık hizmetlerinde koruyucu ve sağlığı geliştirici hizmetler esas alınacak .  Bu amaçla öncelikle “halk sağlığı birimleri” kurulacak .  Halk sağlığı birimlerinde sağlığın toplumsallaşması çalışmalarına yer verilecek . 
Kamu hastanelerinde toplumsal yarar esaslı çalışma ilke edinilecek .  Döner sermaye ,  performansa dayalı ücretlendirme ,  yalın üretim gibi kâr odaklı uygulamalara son verilecek .  İlave ücret ,  katkı - katılım ve her türlü cepten ödemeler kaldırılacak . 

KÜLTÜR VE SANAT
HDP ,  varlığını kültürün ,  sanatın ve sanatçının özgürlük mücadelesi içinde tanımlar .  Devlet eliyle ,  resmi tarih ve resmi edebiyat üzerinden üretilen “sanata” ve “kültüre” karşı konumlanan muhalif kültüre özel bir değer verir .  Kültür ve sanat insanlarının özerklik ve özgürlük taleplerini olmazsa olmaz bir değer olarak görür ve ‘amasız ,  fakatsız’ özgürlük çağrısı yapar . 
Kültür ve sanat alanında Devlet Sanatçılığı Kurumu kaldırılacak .  Kültür Bakanlığı bünyesinde Türkiye Sanat Meclisi oluşturulacak .  Kültür ve sanat politikalarıyla ilgili her türlü karar sanat meclisi tarafından alınacak .  Kültür ve sanat insanlarıyla ,  örgütlü temsilcileriyle ,  inisiyatiflerle dayanışma içinde olunacak .  
“Ziyaret etme” ,  “bakma” ve “gelir kaynağı” olmanın ötesine geçmeyen “kültür siyasetine” karşı ,  yurttaş - müze ve doğa - tarih - yurttaş ilişkilerini yeniden kurmanın imkânı yaratılacak . 
Kültür ve sanat alanındaki devlet baskısı ,  yerelden genele sanatın örgütlenmesinin ve sergilenmesinin önündeki fiziksel ve ekonomik engeller kaldırılacak . 
Sanata yönelik destek programları rant kapısı olmaktan çıkarılıp yaratıcılık teşvikine dönüştürülecek . 
Ülkemizdeki yaşayan ve kaybolan dillerdeki sanat eserlerinin üretilmesine ve sergilenmesine destek verilecek . 
Mevcut yasalar ,  sansürü güçlendiren mekanizmalardan arındırılacak ,  sanat eserinin ve geçmişten günümüze sanat emekçilerinin haklarının korunmasına ilişkin düzenlemeler yapılarak sanatsal emek güvence altına alınacak . 
Özellikle sinema ve televizyon sektöründe rastlanan sömürü ve insanlık dışı çalışma koşulları gözlenecek ,  kültür ve sanat eserlerinin üretim süreçleri insanileştirilecek .  Sanatçıların örgütlenmeleri desteklenecek . 
SPOR
Halkın kolaylıkla ulaşacağı spor merkezleri ,  sahaları ,  alanları yaratılacak . 
Sporu yöneten federasyonlar demokratikleştirilecek ve gerçek anlamda özerkleştirilecek . 
Spor yönetimlerinin ,  sporcuların ve diğer spor insanlarının katılımına kapalı ,  sermaye kontrolündeki oligarşik mekanizmalar ve medya ile olan çıkar ilişkileri ortadan kaldırılacak . 
Spor yönetimi ve yapılanması ,  insanın insan olarak kendi olanaklarını geliştirme ,  kendini aşmaya çalışma ,  rakibe ve onun emeğine saygı duyma ,  adil koşullarda mücadele etme ,  kazanmaktan çok yarışın ve etkinliğin parçası olmayı önemseme gibi değerleri aktaracak . 
Spora ayrılan kaynaklar ,  öncelikle geniş kitlelerin ,  performans - başarı ölçütünden bağımsız olarak ,  gerçekten spor yapmasını sağlamaya yatırılacak . 
Amatör spor desteklenecek ,  mahalle ve köylerde spor merkezleri kurulacak . 
Spor ,  militarizm ,  cinsiyetçilik ve milliyetçiliğin av sahası olmaktan çıkartılacak . 
Passolig uygulamasına son verilecek . 
Lisanslı sporcuların spor dallarına göre dağılımı dengeli hale getirilecek ,  futbolun bütün diğer spor dallarını marjinalleştiren baskınlığı azaltılacak . 

İNADINA ÖZGÜRLÜK 
İNADINA EŞİTLİK 
EŞİTLİK VE ÖZGÜRLÜĞÜN YEŞERDİĞİ YENİ BİR YAŞAMI GENÇLER
KURACAK
Zor koşullarda çalışan ,  okuyan ,  çalışma yaşamının dışına itilen ,  ötekileştirilen ama tüm bunlara rağmen yaşamın umudunu büyüten ;  Gezi’de ,  Kobâne’de direnen ,  Rojava’da devrimsel bir sürecin inşasında rol alan ,  dünyanın dört bir yanında egemenlerin dayattığı politikalara karşı koyan gençlerin mücadelesi ile ‘Yeni Yaşam’ çağrısı büyüyor .  Gençlerin isyanı ,  yeni siyasi dili ,  demokratik siyasal kültürü ,  özgürlükçü tutumu ‘Yeni Yaşam’ siyasetimizi ülke siyasetinin gerçek alternatifi haline getirecek ve ‘Yeni Yaşam’ı örgütleyecek potansiyeli taşıyor . 
Gençlerin hayatları üzerinde karar ve denetim sahibi olmaya çalışan iktidar mekanizmaları ,  yetişkinlerin gençler adına konuştuğu ,  onlar için düşündüğü ve tasarladığı politikalar karşısında HDP ,  gençlerin özgürleşme isteğini her yerde yükseltecek ,  eşit ve özgür yurttaşlar olabilmeleri için mücadele edecek . 
Tüm gençlik kesimlerinin haklarına kavuşması ;  eğitim ,  sağlık ,  beslenme ,  barınma ,  ulaşım ,  spor ,  sosyal ve kültürel gelişim gereksinimlerinin nitelikli ve parasız olarak karşılanması bir “gençlik hakkı”dır .  Partimiz ,  bu hakkın hayat bulmasını sağlayacak . 
15 - 25 yaş arası istisnasız tüm gençlere ,  her ay 200 TL iletişim ve ulaşım desteği sağlayacak ,  “Genç Yaşam Kartı” uygulamasını hayata geçireceğiz .  Gençler ,  ülkenin her yerinde geçerli olacak bu kart ile müzelerden ücretsiz ,  sosyal ve kültürel etkinliklerden indirimli yararlanacak . 
Tüm gençlerin vize ve pasaport işlemlerinin ücretsiz bir şekilde yapılması sağlanacak . 
Eşitlikçi ,  parasız ,  nitelikli ,  özgürlükçü ,  laik ve anadilinde bilimsel eğitim gerçekleştirilecek .  Öğrencilerin ,  okul yönetimlerinin karar mekanizmalarında yer almaları sağlanacak . 
Eğitimin niteliğini artıracak araç ve gereçler tüm okullara eşit bir biçimde sağlanacak ,  ders materyalleri çok dilli ve ücretsiz bir şekilde ,  doğal bir hak olarak öğrencilere ulaştırılacak . 
HDP ,  özgür düşüncenin ,  akademik üretimin ,  insan ve doğa yararına bilimsel çalışmaların geliştirilmesini ve çoğaltılmasını sağlayacak .  Üniversitelerin özgür ,  demokratik yapılanması ,  eğitim ,  öğretim ve idari özerklik hayata geçirilecek .  YÖK yerine ,  üniversiteler arası ilişki ve bilgi akışını sağlayacak bir Koordinasyon Kurulu oluşturulacak . 
Kampüs içerisinde yurt ,  çamaşırhane ,  kütüphane ,  kültür merkezi ,  spor salonu gibi yaşam alanlarında üniversite yaşayanları için ücretsiz hizmet sunulacak .  Burs ve katkı payı ödemeleri bütün öğrencilere karşılıksız verilecek ve burs miktarları artırılacak .  İkinci öğretimdeki katkı payları ve öğrenim ücretleri kaldırılacak .  
GENÇLERE HAYATIN HER ALANINDA EŞİT SÖZ VE KARAR HAKKI
HDP ,  gençlerin söz ,  yetki ,  karar ve katılım hakkı için örgütlenmelerinin önündeki engelleri kaldıracak ,  bu çerçevede oy verme ve siyasete katılma yaşını 16’ya ,  seçilme yaşını 18’e indirecek . 
Gençlik politikaları ,  merkezi olarak Gençlik ve Spor Bakanlığı tarafından değil ,  yerel yönetimler ve yerel ağlar aracılığıyla doğrudan gençlerin kendileri tarafından belirlenecek . 
Demokratik özerk yönetimlerde tüm gençlik kesimlerinin içinde yer aldığı ve sorunlarının çözümü için çalışacak “Gençlik Meclisler”i modeli uygulanacak .  Gençlik Meclisleri ,  yerinden yönetim modelini geliştirerek yerel demokrasiyi güçlendirecek . 
Türkiye’de işsizlik sorunuyla en çok boğuşan kesim gençlerdir .  Partimiz gençlerin çalışma hakkını güvence altına alarak istihdamını sağlayacak çözümler geliştirecek .  Güvencesiz çalışma koşullarını sonlandıracak ,  iş hayatındaki yaş ve tecrübe hiyerarşisinin sebep olduğu eşitsizliği ortadan kaldıracak . 
Gençler için internet erişimi temel bir haktır .  Partimiz sansürsüz ,  ücretsiz ve özgür internet erişimini gençlere sağlayacak . 

UYUŞTURUCU VE MADDE BAĞIMLILIĞI İLE MÜCADELE
Uyuşturucu maddenin dolaşımını sağlayan bütün mekanizmalara karşı mücadele edilecek .  Uyuşturucu madde bağımlılığına karşı çocuklarımızı ,  gençlerimizi korumak için ,  ihtiyaçları olan sosyal ,  kültürel ,  sanat ve spor faaliyetlerine dönük yaşam yerlerinde çok boyutlu yaşam merkezleri kurulacak . 

LGBTİ’LERİN EŞİT ,  ÖZGÜR VE ONURLU YAŞAM HAKKI
Türkiye halklarını ve bu coğrafyada yaşayan tüm farklılıkları tanıyan yeni bir anayasa elzemdir .  HDP ,  LGBTİ’lerin tanınma sorununu önemli bir problem olarak görerek eşit yurttaşlığı anayasal güvence altına alacak adımları gerçekleştirecek ve bununla birlikte homofobik ve transfobik toplumsal kültürün dönüşümü yönünde yürütülen mücadeleyi destekleyecek . 
LGBTİ’lerin kendilerine dair söz ve karar sahibi oldukları ,  örgütlü ve bireysel olarak idari ve siyasi karar mekanizmalarında doğrudan temsil edilebildikleri yerel ve merkezi yönetim yapılanmaları oluşturulacak .  Eğitim ,  sağlık ,  istihdam ,  barınma gibi alanlar başta olmak üzere ,  tüm yasal mevzuatı LGBTİ’lerin eşit yurttaşlar olduğu kabulü ve saldırılara karşı korunması ilkesiyle kapsamlı biçimde düzenleyerek sosyal eşitsizlikleri giderecek sosyal politikalar hayata geçirilecek . 
LGBTİ’lere yönelik ayrımcılık ve şiddete yönelik ulaşılabilir ve sonuç alıcı mekanizmalar oluşturulacak . 

ÇOCUK HAKLARI KORUNACAK
Evde ,  okulda ve ailede çocuğa yönelik şiddet yasalarca açıkça yasaklanacak . 
Çocuk bakım hizmetleri yaygınlaştırılacak . 
İstihdamdan bağımsız ,  çalışan çalışmayan tüm kadınlar / erkekler için yerel yönetim ve kamu finansmanında kreşler desteklenecek . 
Bütün çocukların eğitim almaları sağlanacak . 
Yerellerde belediyelere bağlı olarak “Çocuk Hakları İzleme ve Değerlendirme Komisyonları” kurulacak ,  çocuk temelli alanlara yeterli kaynak ayrılacak . 
Çocuklarla ilgili yasaların ve tüm yasalardaki çocukları etkileyen maddelerin gözden geçirilip çocuk haklarına uyumlu hale getirilmesi sağlanacak . 
Çocuk yoksulluğunu önleyici politikalar geliştirilecek .  Tüm çocukların gıda hakkını korumak için her mahallede gıda bankası kurulacak .  Her çocuğa temel gıda maddelerini içeren gıda paketi ücretsiz verilecek . 
Sokakta yaşayan ve çalışmak zorunda kalan hiçbir çocuk kalmayacak .  Çocuk işçiliğine izin vermeyeceğiz . 
Çocuğa yönelik şiddete  ( çocuk ihmal ve istismarı )  ağır cezalar getirilecek .  Bu durumdaki çocuklar güvenli koşullarda korumaya alınacak . 


